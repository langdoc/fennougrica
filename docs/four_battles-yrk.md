. V'

Л. УСПЕНСКИЙ

ТЕТ МЭВАВНА ХРАБРОЮБНА САЙНОРМА
г

ИЗДАТЕЛЬСТВО ГЛАВСЕВМОРПУТЙ
мам минревангэ нгули’ санггово’нгась, мальёвы завод мал
тюку’ нгокхандо’- хасекадаць, тамна тикы’ хавна поезднгэ
еся сехэрэ’эмна нгодь варехэто’ хаебарнгаць.

Сэраку’ ядангганзу’ пявана’ нерня маня’ тад ныхыдува’
ма’лась тарась, дисциплинава’ мэйрась сырнгась, сава ко-
мандирдува’ тохолась тарась. Тадхава ти тикы нгаха’на
хаёбэй яля’ ямбан мирвсавэнгэ ханавы рабочий няд’мяць
Няръяна армияна’ нгани ханянгы часть’ западхад вэрнабэй
немецхат Украинам нгули’ саць пон ныланзи’ нгэдабидонзь.
Вэито’ сярнахая нгобри хэван нгули’ нгоб сайнорнгаць. Нгод
тарем нгод нгопохорт яна’ пелям тэри тарем враган ниць
мипю’. Ныхыбидо’ тедари тамна нгоб’ пирас’ ниць нга’.
Няръяна армияна’ часть’ Россия еркана нгэда русской
нгарка Волга яханзер’ нгамдёда нгарка фабрикасавэй марад
няюв’ на’оларась ерев’ ни’им. Та мальнггана тикы марнгэ
Царицынм нюбе’нгась. Теда’ нюмда Сталинград. Харца-
нана пядо’.

Тадхава ти тад немец’ хавна сид’ний хэвхад русской
белогвардеец’ минда нгани та тальцеда’. Тад тикы пухува-
хана нгопори враг ядангганзу’ пёдась вунива’ ерев’, сидя враг
ядангганзу’, няхар’врагядангганзу’,тетврагядангганзу’ пёдась
ерев’ ни’вам. Врагнгэ ханяд таняд нгули’ ят тосакабтыць.
Нгамгэда харада нгэвна, писавэй яля сайнормангэ мингась.
Писавэй яля няръяна герой’ восток нянгы хэвхана нгэда
Волга яхан, Царицын март тарпа пэрцетыд’. Ханяна та-
няна туни’ ла’нари’, пушка’ пендри’, нгаводикы’ яльць’ ха’-
мормари’ соць...

Нгобнггуна маня’ саювна’ лэркабт нгопой казацкой нгэ-
сым сэвте’. Тикы нгэсынгэ нюмда Пятиизбенной станица.
Тикахавахана ти сид’няна лэркабт нгули’ сынггосядангэ хая.
Нгамгэхэрт туни пенд, тёр ни со’. Враг ханя’ нгэбта нго’
нгута нись нгадю’ мантанадарев’ нгули’ ханяхава мантавы’.
»■

г
-:П

Та.

и*-
‘Ч|
Нгамгэхэна пыда хая? Ханяд теда’ едэйвана тута? Пунда
янггу. Сайнолвахана тарця пунсяда нгамгэ сатавна сайнор-
махад нгули’ вэва.

Пянггуйнд ханяна мэвамда ехэрава мальнггана, ханяна
нгамгэм пэрмамда ехэрахаваб’ пянггуйр нгули’ наракабты.
Нгари’ мертёвна, нгули’ мер’ мерувна враг ханяна лынг-
гарёвамда хамадаванзь нгаха’на нгэда нгэсыкоцян нгамгэ-
хэртахад ниня пинна вэдартам нгэдарась тарась. Харвабта
таняна лынггарёдакы? Тикы сернгэ нгули’ саць я’авкабта
пилкабтысь, тарем нго’ саць тарана сернгэ толысь.

Тянёмбоковна ибидорнга’, тад тикахад няръяни’ часть’
командир’ пулемётсавэй сайнорць мэта бронированной авто-
мобильм вэдарманзь нгэдараванзь тасла’. Тикы броневикнгэ
ху невхы, мал’ тюку’ хаде’мы. Хадри’ мэвасерта вуни таня’.
Нюртей лабтан хэванда нерцю’ тандая няби’ хамададо’,
тикы броневик нгэвахана мэнангэ мал’ тюку’ армиявна
табикода невхы луганской рабочий Климент Ефремович
Ворошилов ханта. Хадри’ тикы вэдармангэ саць нгарка
сер’ нгэвакы, Ворошилов харта мантанда вэдарманзь пя-
даню’.

Броневик няръяни’ саювхат нгадьвы, сид’ я’ понггана
нгэвы лата лабтакоцявна нгули’ мер’ мерувна нгэсыкоця
нгэсонд минмда тихинда минхалехэя тэри варна хая. Минмда
мадармадавэй’ нгэсы понд нгули’ ихид мерець пакалъй’.
Тикы нгэсыкоцянгэ сямянхат нгарка ядэлавада ху терсявы.
Врагнгэ тикы ядэлава няр’ю’ минда ядэлавахана лынггарёсь
пиртаць.

Тадхава ти броневикм нензимдамбадар минмда нись
янимда’ няби няю’ нгэда нгопой харан броневикмда
сюрхаледа. Ян тикы хара мал нгэсонд броневик тэвась
нензимданггодар броневиканда мадарпабцянд нганинда янгго
лабцей’,

Нгамгэхэва я’авкабтада сер’ хадкэвам нензимданггодар
минда хамадада. Тикы ядэлававна минда хэвасерта янггусь.
Таняна ядэлава малхана пя вадо’ хэвхана нгамдёсянзавэй
казацкой юно’ сярвы’. Харад’ нёхот, вадо’ нёхот,
ханяд таняд лохокохот тикы мотор мунд сайнорма сели’
хамадабэй хибя’ тэри сюрмба тарпорнга’. Сэрако’.
Нензимданггодар броневикмда хаселабтада. Нултаб’нанда
нго’ таранзякоеда нгули’ сэраконгэ хая.

— Эй, пыдар нгамгэм пэрнганди’? Нгамгэ нултарди’?
— Тыё! Начальник нянгэ, пуняю’ минда сюрхалмасерта
нгули’ янггу!

Пыда тикы вадахартамда хэта ни ёльце’, сэракуд мал’
тюку’ тёрсавэй броневикан санаяд.’ Хов, тикахавахана бро-
невик мюня нгамгэ нгэбта нго’ минда сыб’нэлы’, ла’анлы’.
Пуна мэхэва ян нгопой няръяна пулемёт лаханаколавы’.
— Ехэй хай, нивы мэнекабтю’? Бандитнгэ, пулька’ нгыл’
тасий ян юсибтаяда’?

Нензимданггодар нгули’ пибтянда сякалць броневиканда
пуй вэс нерняю’ нгэсь хэванзь хорнгадась.

— Командир няв, тадхава ти, хаво’!.. Пуй вэс нерняю’
нгэсь хэвасерта янггу... Нгамгэхэвада хадкэнарха. Тар-
каяна’...

Сэракуд броневик таркавам минда нгобтарем хамададо’.
— Тадхава ти, пэдаваконгэ, еремяда’?.. Маня’ теда’ сидда’
пянггува’!..

Сэракуд пензякоця мю’ ят тэри лынггарангга’, таняд
нгувотё’ поё’мана броневикм хахаялтемба тэри нялода ва-
цуда’. Пыдо’ броневикан нгоб тарем енернга’, броневикхана
мэна хибя’ туни’ пендхат хаводо’ хацесету’ ляду’. Пуль-
'кангэ сяни’ яха’ нгоб’ пускангэ ядимбада хубтад ютекангэ,
сиеся ютекангэ тэри ^ынярнга’. Тикы нюдяко яндаха’ тя-
нарта ютек’ тад яндаха’ тянвандо’ яханандо’ нюдяко, тыяко
сидеро*омна броневик мю’ тюнгга’, нгуда’ нгэда.кы’, сяд’
нгэдакы’ ят таня мерёлембидо’, паны ят таня парадамбидо’...
Броневикм нензимдамбадар нгули’ нгацьмбой хибя,
тарця пилкабтада серкад сейнда хэсь нгамгэхэртм хамадась
я’ма. Няндамда хо:

— Тедахава’ хадри’ хава’...

Ворошилов пыда сита марцьхаданда нгули’ сата’явна
варцядтеда.

— Нямбоёв, нгамгэхэд сеяр хаяди’? Нгули’ мэёвна мэйрю’!
Хортава, маси’ харвабта броневикар пуня’ хэсь тянёмбо-
ковна нида пират. Еда, еда, тянёмбоковна манзабтю’, ман-
забтю’! Нгамгэхэрт пилкабтада янггу, нён пин’! Нива’ еремд’,
хэсь хантава’. Еда!.. Нгари’!.. Нгари’!..

Тыяк лохокохона, нибта нгани тыяк вад мюня тарця
нгаводикы тэвабада сангговота машина ханзер’ сюрхалнг-
гавам мал’ маня’ хусувэва’ манэ’нгадась. Тикы серм мер’
нир сертанггу’. Тикы серта теданго’ нгули’ тарцясь. Нгопой
янгга нерня’, няби янгга пуня’... Тад тикахад нгули’ саць
тянёмбоковна сятаня’, нгули’ саць тянёмбоковна маханя’...
Тад тикы яхад сидя метр пирувна нерня’, сидя метр
пирувна пуня’, тад тикы пуд нгопой метр пеля пирувна
маханя’...

Пулькангэ тикы’ ваеранва ямбан сарёдарев’ нгули’
няярнга’. Сэрако’ тикы тыярако сер’ няхарлад, тетлад тэри
сюрбернга’. Нгани ханянгэхэ’на лэркабт нерня’ нгэхэдасеты’,
тад тикахад нгани сюрбасетыд’. Харто’ пинвонггадандо’ пы-
дадо’ ханзе’ли’ пэръядо’ — тёрырнга’, нарырнга’, тикыто’
тяхамна нгобнггэв’ нылавдавэй енернга’. Тарем мэнаханда
ти пыдо’ нгоб броневик хэван тэвотанъядаць.

Явэй няна’ нихивабто’ хамада’... Няби хэвхад сюрб-
хаваб’нандо’, пуня’ хэсянд ядэлавам мадахавабто’, няр’ю’
сабкахавабто’, пяха’на нярхалахавабто’, тикахавахана хабця’!
Явэй няна’ тамна няхарцян минутахартэй нгэрвавов!.. Тамна
сидясянэй!.. Тамна нгопой!..

Тикы’ ямбан пулемётнгэ пудана пулькада мале моёпись.
Броневик мюня тарем ядимбадангэ хая, ла’амдавасерта
янггума. Ворошилов броневикхаданда тыяко сидеро’омна
враг нгоблад тэрабахая маузерхана тэри ла’набида. Тюкуюм
вад ед, тад тикахад нябиюм... Нгамгэ? Мо’найн?
Валакада патроннгэсей тэвхавабтов’, валакада нгули’
мерку’ ёльцехэвабэй’ сава нгэисей!

— Нямбоёв, еда, еда! Нгари’, нгари’, тамна тянёмбо-
ковна мэвы нгэява! Янабаковна! Нгари’ тамна тянёмбо-
ковна! Хов, тикахавахана ти машинангэ тикыта малха’на
пили’ сюрхалъй’.

Нгули’ янабаковна ервы я варан лянггабтась ханзер’ та-
рем ят нгодь варехэта сятанянгы колесода ервы я вархана
нгэда хасуй няхабам хадахалнга.

Ти тадхава хая. Тадхава ти, хаёв, хаёв!

Броневиканд ниня нгэвы башня богатырь саватана нгэ-
вадарев’ пуняю’ сюрхалъй’.

— Сава янэдон, ти нгадя, пили’ пудана пулькани тахабе
мэйда’. Ти нгадя пыдара’ нянда’, тингэй, тингэй!

Тарем хамбхалёвахана сэракуд броневик пуняю’ минзянд
сехэрым мадава ихиндо’ ни’ ха’ам’. Сехэрэнгэ мад тэри
танггококо. Броневикар хури маймба муно’лы’. Тикыринда
нго’ харта имбёхонда тарпвы юнодарев’ тад тикы нгарка
ядэлава няю’, харта нита няю’ лакадаванда яхананда пуний
колесохонанда таб хадда, нгув’ хамбол’ тютрев’ падалъяд’.
Няръяна саюв’ врагндо’ ханя’ лынггаравам тедахава мале
нгули’ саць сававна теневадонзь. Тикы сернгэ нгули’ сямян-
'хат таранась.

Мань ваде’ман харванами нюртей сайнорма ти.

II

Нябимдей хадкэ’махава Волга яхахана Сталинград хэв-
хана нгась (та мальнггана тикы Сталинград Царицынм
нюбе’нгась). Ворошилов немецхата, сэракохота удуларай’.
Ти тад пыда харта саювта часть ханя’ харва’ма яханда
тэвраяда.

Сэрако’ саювад няръянң’ пумна мингганъя пыдо’ нго’
нгобтарем нгули’ хахая Царицын хэван тальцеда’. Тальце-
даб’нандо’ нго’ Царицынм няхар’ явна мандала сюртедо’.
Мале валакада сян яля пиркана тикы няръяна марад е’эмня
нгули’ пэсь сырнгась.

Теда’ ян тикы нерцю’ ти нгамгэ хадкэя. Сэракут нгоб’
батарея тет пушкасавэй, юрмян солдатсавэй марад вархы
нгэсы’ пинянгы хэван лабта я ерня сайнолвам нгатесь та
хасеръи’.

Хув’ мерувна сэраку’ штаб няд тикы батареян нгоб’
юнотана ти тырцанана. Тикы юнотанар приказм тэвра’
нив’: пэва сели’ хамадабэй нгэсь тара. Мале хахаяда яля-
хана марад няю’ пясь сырнгась. Теда’ ян тикы нерцю’ сэ-
раку’ батареян саювто’ нгэвахана мэна наракабтада, вэбтый
генерал тованзь пэрнгась. Тикы’ ямбан батареяхана нгопой
хамбхалнгэ хая.

Солдатнгэ нгобнямзу’ мимаха’ мале торомбэй’. Хибя
тенева, тикы пэвангэ танянггув, нив’. Ти тад тикы гене-
ралхавар хуркари пэвахад вэва. Ханзер’ хадри’ тад то-
ридаб’нанда, нгамгэхэва пыда нянанда ниб’ серос’, вэва
нгэнггу.

Батарея командир солдат ломокудо’, нито’ мари табхана
халтава е’эмня нгули’ вэбтыйвана табадаяда. Офицер воен-
ноювна сырманзь, илебядёда нгэванзь табадаяда.

Тикы наракабтада генерал ярмюй’ хамадавдавэй’ тованг-
гаданда батарея нюдяюм командир вахмистр Владюков
юнонда нид нихия ха’мор’ нгадьда хойко ниня пили’ се-
хэры няю’ сырманзь табадабэясь.

Вахмистр харта нгули’ нгарка’я хибясь. Пыда санггомда
нгылна нгарка нгайта юнода ят нусь вырина. Тикы хой
ниня юнонда маха ниня нгамдёхоя нгули’ нгамгэхэва харта
тарця янгганя памятник то’лахась.

Ти тад пили’ пуданаха’на нгудамда тю’у’ илхая юномда
манзабтада, тикы яхад нерня’ тырцаналтада. Тарем сырпата:
таняна хунанда лабта я ермня нгопой машина батарея няю’
таб хадрида тютрев’ падлы. Минга, минга, нгаво’ пиркана
сехэры ниня лэркабт матеда. Тикы яхана нухурта ни ну’,
сехэрэхэд нгувотё ян сюрхаледа, тад тикы яхад мальна-
древ’ нгули’ сюрхалъй’, тикыринда нго’ нгани батарея няю’
варналтада. Нгамгэ варналтабта нго’ ханзеркава’ пуй вэта
нерня’ нгэсь хая.

Вахмистр Владюков тикы машина ядангганзу’ ти тыр-
' цанана. Нгамгэ тырцанабта нго’ пыда тикы’ ямбан автомо-
бильхана минди’ лахарю намдась вунида еремде’.

Автомобильхана миндит нгоб’ ханянгэхэвадо’ мамондава:
Федоровнгэ, нгоб Пуй вэта нерня’ пэрт! Тарем тосарка
мимы нгэя. Маньена’ нгод няна’ саць нгаха’на това’. Тюку
хибяндо’ батареядэ’? Хибяр тенева, сэраку’ е’эй нгэбт, маня’
е’эйва’ нгэбт?

Владюковар ян нгари’ тикымбохона лакмбой нултада,
нгудамда тидкуць минди’ няю’ ят сырнга, тад тикахад нгоб
тёребтей’:

— Хэй, батареяхана мэнангэсей!

Тад тикы тёранда пуд автомобиль няр’юв’ хаддарев’
хацелабтада. Пыда ихинянда ма’нив’:

— Няхар’нгэ минга’нё’, сайнорць мэта паны мэ’нга’нё’,
хадри’ генерал нгэдакы.

Нгули’ хахая тырцана то, юномда миё’ма минда лэркабт
мадарнгада, нгудамда саванда хэван илада, мале валакада
генералан приветм вадеманзь нянда сим нянггарманзь хар-
вась, нгамдёсянда нид нгули’ хацей’ мо’на’:

— Нгамгэ тикы тарцяди’? Нгамгэди’? Нгамгэди’?
Автомобильхана миндя’ хибит саваха’нандо’ няръяна
нумнггы’ танявы’. Няръянов’!

Вахмистр сянри мэй’, револьвермда нгэсянггаданда мале
валакада тюхулманзь мэдась, яноларай’. Автомобильхана
нензимданггода хэвхана нгамдёвы таси’ лянггабтабэй туним
нгули’ ихид мерець нэкалнгада.

Лабта янзяр нимня пенднгэ тэри тэдарць хая... Вах-
мистр нгэван пяхана ладнадрев’ нгули’ лакада. Тад ти-
кахад вахмистр мэта инямда нгуямлахая тасий ян ти санг-
говоць хубкадана.

Тикахавахана ти мэ’мэда юнода сеянда хэванзер’ пуй
нгэта ни’ тарабтай’, тад тикахад харасяда лабта ян хад-
дарев’ пу’лай’...

Тикахавахана ти батареяхана мэвы’ нгамгэ хадкэвам
миндо’ хамададо’. Тикыринда нго’ батарея няд самлянгг
юнотана тарпыд’, нганиндо’ янгго автомобиль няю’ тэри тыр-
цаналтамбидо’. Тад тикы’ пухувахад нгопой хамбхалнгэ хая.
Таняна хунанда сэракуд тёренортыдо’ тёренорнга’, сюр-
бертыдо’ сюрбернга’.

— Пулемётхангэй’! Нгарихэй’ меркув’! Та^’альцю’, та’-
альцю’! Машинан нгоб енермы нгэя! Ехэй’, няна’ хантанго’!
Нгарихэй’ меркув’!

Тикы автомобильнгэ саць нгаха’на нись мы’, хурка нга-
ха’на нибта мы’ нго’ минда таня’ енермасерта нгули’ янг-
гусь. Сидя понгганандо’ харто’ сэрако’ нидо’ тырцабтыр-
нгаць. Иб’ енерць пянггур, харт нямд яданггун. Ханзер’ нгэсь
сава нгэбта?

Юнотанангэ туникудо’ марцьто’ нид ха’аврамбахая ма-
шина пумна хумбир ныхыдо’ таня ят тэри тырцаналтамбидо’.
Нгамгэ пон мимы’ нгэвна’, хаёдана пядо’. Тэри тарем тикы’
хаёдана вунидо’ пя’. Автомобильхана миндид тикы юнотани
" тэри тарем нидо’ хае’. Тамбирувна мерець мимы автомо-
бильхад нгоб’ таркад нгопохортм тэри тарем нись нгэдара’
тэри ла’набидо’. Нгопой юнотана.юнонда нид мо’най’. Нябиюм
V

нгани мерёлевы юнода тан’нгада. Нгани няхарто’ юнодо’
мадарнга’, ма’ ни’им:

— Нгэя, таня хэя’! Машина таб хаданда нинянда тют-
рев’ падла нгули’ мер’ мерувна тяха’ варналтада.

Тикы нгобт теб’ма яхад тянёмбоковна нгахакуна хэ’мя-
хаданда сидя хой понггана нгэда нелова хэван та нул-
тада. Нензимданггодар ханипасхад сертавы нерцям ня’ма,
итамда хо’манзь сюрбы’: моторта тикымбон хури ядимзь
пиртась. Хув’ лабта янзяр ниня едэй вадёвы нгув’, яка
нгабтнгэ хури лехэдарнга’. Маймбада хибяхаюд нгэди’ вы-
сылманзь писерабцё тасий ян санаяха’. Нгарктадо’ ма’ нив’:
— Хурка, нгацекэхэюн, тарпына’?

Хури маймба пыди’ нянда вахалъяха’: „Климент Ефре-
мович, тарпыно’. Тарпахава тарп’ ни’нам, няна’ ти тад, на-
чальник нянгэ, ян тарем нгамгэ сава? Харт пыдамд нир
лэтрамбю’, нир сяй’. Тад сит хадавы’ нгэбто’?"

Ворошилов нгуво’ мандалако ныд’нга, нгудахананда нгы-
баръяда, тад тикахад пыяхананда тюнхалъяда, хаця’.ва-
небтей’. Пыда хури па’мявна сававна нгадьда харасяда лаб-
тан сыркая ма: „Нямбохоюн, тарем ни нгангэ’. Тедахава’
пыдаери’ лыдабтараяди’! Хув’ сэракохот маня’ нгамгэм те-
лометран то’махавахадана’ мал’ тюку’ ненодонгэ хая, маня’
тюкохона мэва’ма, сэракуд нго’ таняна мэ’ма. Тянёмбоковна
хаця’ нись тоса’ минсарка това’ма, тикахавада ненэсянда
нго’ тарця. Харци’ тенев’ нидим, сайнолвахана пили’ тоса-
васерта мад танянгав’. Теда’ ти мань тикы е’эйнгэ ханяцей
мал’ сававна теневадм. Теда’ тикы сэракуд няновна марданг-
гуна’". Ненэсянда нгод ти сян яля пиркана сэракут армия сай-
нолва тинггэвнахарцанана пядо’.Клим Ворошилов енахая,нись
пин’ харта саювта часть сэраку’ саюв’ няюв’ нерня’ ханаяда.
Ти, сайнорма мальнггана няби хадкэ’мар тарцясь.

III

Сайнорма мальнггана няхарамдэй • хадкэ’махава нгоб’
тикы Царицынхад нгаха’на нись нга’ Воропоновом нюбета
станцияхана нгась. Тикы серта тарцясь.

Нгэрё’ октябрь ирий мальнггана сайнолвахана сайнорць
мэта мирвнгэ нгани нгурнэлыдаць. Сэракуд ти Волга яхан
тэвотана самбамдо’ нгани пя’ нидом.

Ворошилов, пили’ тикы серта тарця нгэсетыва, нгахат
марад няд сайнормавна нензимданггован ни’ хабрел’. Октябрь
ирий сиднтетимдей янгганя яляхана штабной вагон пыда
сита Воропоновом нюбета станциян тэвра. Тикы яля’ мальнг-
гана нгамгэ танявам хамадавасерта янггусь, нгопой хамб-
халць. Та мальнггана сайнорць мэта мирврина’ вунься’
янггу’, та мальнггана паровозхартана’ нгод тянёць.

Нгадьбянда нго’ тикы ниня нгарка станцияхана нгопой
хамбхалёдась. Тикахана хуркари ямб’ поезд’ нгули’ нгокаць.
Вагоннгэ нгокавадо’ нгаводикы ядэлана вагон’, печсавэй вагон’.
Штабной харад сидер’ сивня ирсу’ нуна вагон’ техэ мал-
сяда панггадо’ нгадись. Нгани ханянгы иба вагонха’на ва-
лакада тандаяри’ сайнолвахад тэврабэй мерюй’ юседаць.
Тикы мерюй’ хаевы пи сатавна сайноро’ма яхад тэврабэяць.
Нгани ханянгы вагон’ сэрако’ мэсянд яхад няръянаха’ хун-
бэй хибярихи’на пандабэяць. Тикы вагон’ мюня хануй’ларёда
вэсако’ ят таня ходосумбиць, не’ нгод ят таня мяхараць,
нюдяко нгацэкы’ нгод ят таня хывсумбиць.

Мал’ тикы ныхысялмбэй’, пэдабэй’, ниня сайнорта’, сай-
нормахад, вэбтый врагхад хабыхыто’ сейдо’ хэбэй’ хибяць.
Сайнолвангэ ян хахаись.

Няна’ теда’ тикы станциянгэ ян сайнолвахана вунься нга’,
сайнолвахад хахаяда яхана нгась. Хахаяб’нанда нгод пуй
вэс няна нгась. Нгадьбянда нго’ тунисавэй красноармеец’
тикахана нгули’ тянёць.

Нгули’ сава яля ерня Ворошилов харта вагонда мю’
нгуданда нгылна мэнида тасалкованзь ма’лаяда. Карта нимня
хаця’ хылцялнггаркахая няръяна саюват часть’ командир’
сэраку’ нгобнямзу’ мимам харцабтава е’эмня нгамгэм пэрць
таравам тасладо’. Нгаво’ пиркана сидер’ пихий хэвхана не
тёр яльцеда:

— Си’ми-эй нибтедов’! Сэраков’ тонгов’!

Ти тад тикы пуд нгамгэ ихид мерець хадкэвам хэтва-
серта нгули’ янггу. Ханяд таняд хусувэй вагонхат вэсако’
нгэдакы’, нгацекы’ нгэдакы’, не’ нгэдакы’ исялмбададарев’
харасяда лабта ян мал’ тюку’ нгокхандо’ сюрбыд’. Пыдо’
тарця пилкабтдахад нгули’ мал’ тюку’ нгокхандо’ ханерцялма’.
Ханямна танямна еся сехэры нимна нидо’ ня’марпахая тёр-
савэй, ярсавэй ят тэри сюрбернга’... Тунидо’ танябэй ядэрць
пир’мы’ мерёлевыкои’ ядимбада вагонхат нгобтарем ят пин
санаяд’. Пыдаедо’ харто’ илмдо’ мирець мирда’манзь хами-
кохоя сыхыдабэй нгудаха’на штыкдо’ тебдемби’, нгани ха-
нянг.ы’ тунито’ замок тибяха’на нянггартамби’. Няна’ теда’
пыдаедо’ нгули’ саць тянёць.

Ворошилов, нгуданда нгылна мэнида тикымбохона нгоб-
тарем пин санаяд’. Нюртей коммунистической дивизия ко-
мандир хурка нгэхэнда мерёлевы нгэб’нанда нгод сюрберти
мадарпаванзь санай’. Иб’ пыда нгэвадалабидась, нерцирнгась,
нгамгэхэрт тарода янггусь. Сейдо’ хэбэй вэсако’, не’ хибя-
хартан, нгамгэхэртан мале ниць инзеле’.

Ворошилов тикы сейдо’ хэбэй сюрберти’ санго’ сер’ юг
няюв’ сылы’. Серта нгули’ вэвась. Таняна хунанда станция
сид’ний хэвхана нгули’ нгаха’на лабта я тинггэвна нгэрёй
вэбасяда пя’ ят парцьне’. Тарем сырпата тикы вэбасяди’ пя’
тарк’ помна юрмян, сидя юрмян, самлянгг юрмян, нгока сэ-
раку манэ’нга. Мал’ тюку’ станция няюв’ нгули’ мертёвна
нензмби’. Ханяхавамна маня’ пуна’ нянгы хэван теренакыд’.
Ханзер’ нгэсь сава нгэбта? Ядангганзу’ хэсь, нгамгэхэрт таед
нгэда нгудаха’на янггу. Хэб’ сава нгэбт? Нингэй, хэсь ни
тара’. Тюку ниня сайнорта, мирвсяда хиби — вэсако, нгацекы,
не враганд нгудаха’ хае нгамгэ серо’нга’ам? Нгудаха’на нгопой
пулемёт тянавы нгэхэваб’ тикахартахана сава нгэвы нгэись,
теда’ тикыехэртангэ вунься таня’. Тарем хараха’на валакада
нгопой пёда хава хаюрнгась.

Ти тад Ворошилов харта няхата сылы’, тад тикахад нгэ-
вамда пархалкая марцянда нид харта нюдяко сава туникомда
тшли’ ха’аврада. Сэрако’ станция хэвхад лабта явна ха’морта
пензя нгэсонд тэри тырцана то’. Тикыринда нго’ ирсу’ минг-
ганъя тикы пензяко вангган тэринда мялкада’. Няръяна’
II

тикы мал’ маниедонзь. Сидя, няхарцян минута ваера’маха-
вахад мале валакада нгули’ саць хахаяда ян такуй сидя пя
хэван тикы ванггахад сананггуд’. Тикахана нгамгэ нгэнггу?..
Хадри’ нгамгэ нгэнггуди’—малда нгэнггу.

Хибяхава штабхана мэна красноармеец янабаковна маха-
няд тохоя Ворошиловм няби саликахаданда манзабтада.,Ба-
дита нись со’ хасабалы’: „Начальник нянгэ, пыдар тайкуй
юнор саванё’, си’ми табада’ма, мань юномд хотав. Харвабта
маси’ хэсь пиртанакэн, юнонд маха ни’ нгамдад’, нгэдалад’!“
Ворошилов тарцям намдванда сер’ нерцилы’, таранзяда
нгули’ нганзер’ хая. Тикы вадам хэтвэн лэркабт сюрхалъй’.
Нгамгэхэва вадам хэтван харвась, тикы яхад нгоб нгопой
санахана платформа няю’ санай’! Пулемёт! Пыда пулемётм
манэс’ нив’. .

Ненэсянда нгод платформахана пиребада ид е’эмня нгэда
нгэся хэвхана сайнорма сели’ хамадабэй сабвы пулемёт
харад хэвдэн е’нгалахая нултабэй нгэвы. Хадри’ еранггоди’
тикан нултавы нгэвакы, тад тикахад сейндо’ хэванзер’
нгамгэхэртм нись хамадамбю’ тикан юрадома.

Сидя, няхарцян секундахана Клим Ворошилов тикы пу-
лемётм ня’морцьнггаданда ня’мада, платформа няби мал
няна нгэда ервы я хоркадё няюв’ мантылтамба ханада.
Ня’вамда пензя няю’ нгэсь сюрхале’махаданда лентамда ха-
мада. Мале ёльцебэясь. ‘

Юнохона миндя нерденя сэракуд пензя ванггхад нанга-
дя мандалнгэ палысавэй’ лохортадрев’ мале мунггамъяд’.
Нгамгэхэрт сайнорць мэта мирвсяда станциян минзянд ядо’
хури нянггры. Мале валакада нгопой минута ваераб’, тю-
кохона мэнггу’.

Ян нгари’ тикымбохона лэркабт пулемёт тад ла’анла-
ванда, неры хэ’нё нгэвым нгопой марнангэ ханада. Коман-
дующий теневана нгудахана нгэд’мы’ пулька’ лохортадрев’
*г*

миндяха’ вэсэй тэри иртпой’ тебернгаць. Нгопой минутаха-
е’эмня нгопой хабцянгэ хая.

Юнохона миндя сэраку нгарка’я пиднабць’ маданадрев’
мадаяда. Тикыринда нго’ ти пензяко хэвхы я нюдяко тарця
париденякохо’на нгули’ синдай’ — хадавы хибя’ нгэдакы’,
хадавы юно’ нгэдакы’, мерёлебэй’ нгэдакы’. Ханяна таняна
юнотана’ таси’ хыльцеркая ят тяха’ нгули’ мер’ мерувна
хунорнгаць. Ханяд таняд тедахава’ Ворошилов няюв’ хибя-
рингэ тэри сюрмби’. Ханяд нгэбта нгод няби пулемётм
нюхулемби’. Тарси’ теда’ мале сернгэ ёльцевысь. Сайнор-
мангэ мато’мысь.

Командующий пулыта нид тю’у’ санай’, врагнда нянгы
хэван сылы’, хаця’ ванибтей’. Тикыринда нго’ пэяда минда
тынар’.

Пыда ма’ нив’: „Тадхава ти, таремнггава’ саварка нгэнггу.
Тикахава нгэись, тикы станциям ерамбадангэ ханяна мэвы’
нгэб’нандо’? Тарем нгамгэ еранггосеты’ым? Штаб началь-
ник нянгэ, тарця серквавна ят харт яебцёсь пябцур. Нгули’
сававна сырць тара. Пыдо’ тамна хамадась, тад тикахад
нгани таль’ня’ тальцядась пиртыд’. Комендантм мань няни
нгэдарахарнгаров’!.. “

Пулыта нид табкуда пар’нга, тикы яхад нюдяко туни-
комда маханда ня’ мода, такы вагонханда нгани тю.
Нямбоён, няни инзелехэрнгада’! Тасалковава’ тамна вуни’
нгэвада’...

IV

Сэраку’ ядангганзу’ сайнормангэ мале малханда тэво-
талъяць. Совет’ янгэ сямянхат пили’ пудана наракабтада
врагм барон Врангельм пясь. Тикахавахана ти буденновской
Нюртей юнотана армия отряд’ пянггуйндо’ пумна мингганъя
Отрадум нюбета нгэсым нгудахато’ ня’ма’. Врагар ти пуня’
харцай’. Хув’ юнотана армия командир’ Ворошиловндо’ня,
Буденныйндо’ня нгопой тарця нгэсы хардакон серо тасла-
ванзь ма’лаяд’.

Нгаво’ пиркана пихий пихиня лэркабт туни’ пенд’, хутрё’,
тёр солъяд’. Тикахавахана ти мал’ тюку’ пин санаяд’. Нгэсы
сямянхат нгарка лата ядэлавангэ ху терсивысь. Валакада
нгули’ нгаха’на техэ малхананда туни’ пенд’ яльцядарнга’,
юнотана’ мялкадарнга’. Хадри’ сэрако’ юнотана’, тикынгэ
ханзер’ хэ’ли’ нгэсеты, маня’ саюв’на’ пуй вэс хэван нгани
тальцеданакы’. Сянгокте’ — тянё’ом, нгока’ам? Ханяна мэти’?
Мал’ тикахана мэ’? Нибта нгани нгэсы пинянгы хэвхана
няби’ нгатенакыдо’?

Няръяна боец’ нгока’ ниць нга’—сидя-няхар’ юдмянхарт
нгэбто’, нибто’. Ти тад Буденный юнонда маха ни’ сянай’,
тикы хибярида няць вэдарманзь тырцаналтада. Ниня нгарка
ядэлававна, харад’ тяхамна сюрхалеба хая’. Реввоенсовет
член Ворошилов штабхананда ни хаю’, пыда нго’ нгобтарем
нгамгэхэрт еранггодасипой’ нгопорингэ туни’ пенд’ со’ма
няю’ иртпой’ нгэсы хун сер’ ят тэри тырцаналтамбида.
Нгаво’ пиркана лэркабт ниня тосанан штаб хардахад
сайноро’ма я нгэсонд нгэда сехэры пеляхана няби хэвдэхэд
пыда няюнда нангадя мандал’ юнотана’ мунггамъяд’.
— Буденный? Нингэ. Сэрако’! Врангель саюв’!

Юнонгэ неры самбхалавы минда ямбан мад мадарма-
серта вуни таня’. Ти тад пыда латрараванда сер’ нгули’
мандалада врагха’ теба.

Клим Ворошилов нгудахатата нгобда екабахая револь-
вермда ня’амван харвась... мале пон нгась, яноларай’. Тарем
сырпата, хэвдэнда нянгы хэвхана тарця вэбтыйвана мунггорта
сырта сэвтана врангелят хибяри сядм манэ’нга. Тикы вран-
гелят хибяри Ворошилов няюв’ савлюй есянда нерня’ нгэсь
вэвако’явна нарнибтахая нгопой’ нгэхэда.

Револьвер! Нгарихэ’ мерку’ револьверми мэхэрцюдм! Во-
рошилов маханий нгудахананда револьвернда нгэсям ня’ма,ся-
таний нгудахананда юнонда мэта иням нгули’ вырка’лада.
Тикы тарця нгэсь ти мэтада боевой юнода тикы мэта иням
вырка’лавам минда хамадада. Врагм тибяха’ната, тобаха’ната
тад ядабтаванда яхананда ервнда ет минхалевы враганд
савлюй есям хэвняку’ на’вол’ нидав’.

А-а-а!.. Ах!..

Тикахавахана ти, врагар тад нерня’ нгэдхалаванда яха-
нанда Ворошилов паным нгая нгэсомана нгули’ посартада,
тад тикында пуд пуня’ нялкара я’мы’, панэн таркай’.
Юнохо’ сидямюй’ тэри сюрнгаха’, тэри па’нарнгаха’,
няръяна вэбтый сэвди’ хамбо’лахая нгопой яхананди’ тэри
тарангаха’. Врангелят хибяри нганинда янгго савлюй есямда
ят пуняю’ вари’леда.

Нгарихэ’ мерку’ наганми мэхэрцюдм! Пили’ пуданаха’на
ти Ворошилов наганмда пили’ тюхулнгада, вэди’лесь пяда...
Ян нгари’ тикымбохона ханяд нгэбта нго’ сид’ний хэв-
хад, ханяд таняд 'нгопой „урангэ“ хая.

т

Нен.

Л. УСПЕНСКИЙ

ЧЕТЫРЕ БОЕВЫХ СЛУЧАЯ
НА НЕНЕЦКИЙ ЯЗЫК ПЕРЕВЕЛ
А. ТАЙБАРЕЙ

РЕДАКЦИЯ Л. А. САВЕЛЬЕВЛ

РИСУНКИ К. И РУДАКОВА

ИЗДАТЕЛЬСТВО ГЛАВСЕВМОРПУТИ
Ядэлава сид’ний хэвхад Буденный юнотана’ саюв’ мунг-
гамъяд’. Секундахарт ваеравы нгэбт, нивы нгэбт, сэракуд
мале янггу’.

Тадхава ти сангговоць индодо’ нэхэбада’, Буденныянд
сёнзядо’ ядимбада юнотана саюв’ тикы хэни’ пумна марна-
ридо’ хая’. Нганидо’ харто’ командир нямдо’ сидя хэвувнанда
нгули’ сюртедо’. Нгудаха’нато’ хорпа, манэсарць пядо’: ме-
рёлевы нихале нга’. Мал’ тюку’ нгокхандо’ пыда сяканда
сырнга’. Иле? Нангадя? Мерёлевы ни нга’? Климент Ефремо-
вич враганд хаевы — панэхэнда таркавы савлюй есям нгодь
варехэта нгули’ нялкэпида. Пэяхананда нгэда нёхомда ят
тэпида. Харта саювхата тэри писерабты... Нгацекые’, сер’
янггув, сейда’ мэё’ нгэя’. Маня’ тамна сайнортава’!

Ти, нгока’ по’ тяхана тарцясь, тарем нгась.

Нгадьбянда нго’ теда’ Нюртей май мальнггана Оборона
Нарком хэвувна маня’ великой армияна’ часть’ ханап’ хусу-
вэй боец вэсакоход пяхая нгацекэрка нгэсонд тикы юнонда
ниня нгамдёда вождян сырць ибедорнга: ^

— Ти пыда, Клим Ворошилов хуркараха, нгЬка саць
сава серм революция е’эмня, яна’ е’эмня серта. Тикында
тяхамна нгули’ саць мел’мана маня’ нямнана’ табику. Пыда
тикында хавна сававна табикори вуни тенев’, враг’ яданг-
ганзу’ пёдась нго’ нгобтарем сававна тенева. Пыда нгамгэ-
хэрт хабцянггад ни пин’. Теда’ ти пыда харта наркомва,
харта красноармеецва. Клим Ворошилов таня илея! Сямян-
хат сава боецва* таня илея!

Л. УСПҢНСКИЙ

ТЕТ МЭВАВНА
ХРАБРОЮВНА САЙНОРМА
НЕНЭЦЯ ВАДАВНА А. С. ТАЙБАРЕЙ ПАДАДА
А. А. Савельев манэсарнгадась

Падта’мида К. И. Рудаков падта’ма

ИЗДАТЕЛЬСТВО ГЛАВСЕВМОРПУТИ
*

МосквамарканаНяръяна площадь ниняхусувэйпо май ирий
Нюртей яляхана маня’ нянана’ Няръяна армия парад нгэсеты.
Хусувэй по тикы яля мальнггана пи Москва марад пэ
ядэлава нимня пехота, юнотана’, сапёр’, связист’, яна’ гра-
ницам лэтрамбада’, Няръяна флотхана мэна’ тикан тось
пэрцеты’. Нгули’ нгарка’я’ танк’ тикан тось пэрцеты’, нюдяко
танк’ тикан тось пэрцеты’, батарея’ тикан тось пэрцеты’..
Нгаводикы тэвабада автомобиль’ нгарка’я прожекторсавэй
хаебарнга’—тикы’ маня’ армияна’ па’мя сэв’ нга’ ни’им. Тамна
тикы’ хавна янтяха’ муно ня’марпадасавэй • машина’ минга’.
Тикы муно ня’марпадид маня’ армияна’ янтяха’ намдорта’
ха’ нга’ ни’им, Толава техэ’ мотоцикл’ муно’нга’, велосипед’
сяхабарнга’ма. Тиртя нгано’мана енерта пулемёт тад’ла’,
пангг нид енерта пулемёт мантылтамби’, нгудахана ядэлана
пулемёт минре’. Марад варняна аэродромха’на бомба ядэ-
лана нгули’ нгарка’я тиртя нгано’, бомба ядэлани’ ядангганзу’
пёдва е’эмня сертавы нюдяко тиртя нгано’ тиванзь хамику’.
Мал’ площадь, хахаядарка ядэлава’ хибярихит, машинахат
пан’мам хуняна илебядёда май ирийнд хаерако нгули’ тэри
'маниейда.

Мал’ пыдо’ тикахана нито’ марцьхат, колесо’ няби’
колесохот, туни’ няби’ тунихит перенядрев’ ну’,

Хибярингэ мал’ тюку’ нгокхандо’ нгули* тэри илебядьГ.

Валакада мале теда’ великой Сталин нямдо’, партия, пра-
вительство нермбэрти манэта’. Тамна тикы хавна харто’
Няръяна армияндо’ Нарком нго’ манэта’ма.

Ти тад Кремльхана нгэда невхы Спасскойм нюбета башня

ниня нярава стрелкасавэй нгарка’я париденя часы ху нись па-
ромбю’ хасуют ладыбида.Площадьнгэ нгока ёнар’ нуна хибяри-
косавэй тюку’ нгарханда нгули’ лэркабт сынггосядаконгэ хая.
Хасуюдимдей часыхы’ тэвоталць пудана нгуркадава нгур-

кадахава тарця сынгготяхана ханяна нгэбта нгод тоба’ ла’на’
ла’анлыд’. Тарцям намдрихива хибярингэ башня няюв’ сюр-
халтана пядо’. Сэвнгэ тюку’ нгокхандо’ пэвдя вадо’ ня’ тэри
падорямда’. Ти тад пон нись мы’ тикы вадо’ хэвхад юнонда
ниня нгамдёхоя оборона народной комиссар — Климент
Ефремович Ворошилов тарпотаны’.

Пыда ти нгули’ ирсу’ нуни’ хэвувна минга. Нгоб’ ми-

манда сер’ нгацьмбой, нгармбэй саювхата нганимбойм ва-
де’нга. Тад тикы Наркомдо’ торидахава илебядёда „урар“
площадь тинггэвна хэндрев’ хэнгомданалъй’. Тикы „урангэ“
Сталин няна’, пыда соратникта ванерабцёсь нусянд трибуна
няна тэри тэдарць хан’нга. Радио ня’марпадид тикы „урам“
минда ня’марпидо’, тад тикы яхад мал’ яна’ тинггэвна
ваде’нгадо’, тамна тяха’ мал’ ё’ тинггэвна ваде’нгадо’.

Тикы „урам“ Ленинград маркана, Владивостокхана, Бал-

тийской яв’ хэвхана, Тихий океан хэвхана мал’ тюку’ нгок-
хандо’ намдорнгадо’. Тамна тикы хавна яна’ границахана
нгэда Индия нгадянзя пэ хой’ ниня, полюс хый яхана, сыв-
дани’ сидя хэвхад сюртё сыра парамдэхэ’на хэндлабэй хар-
дакохо’на хэндрев’ хэнгомдана. Тамна тикы’ тяхамна маня’
заводха’нана’, марка’нана’, колхозха’нана’, поездха’нана’,
пароходха’нана’, тиртя нганохо’нана’ мал’ тюку’ нгокхандо’
намдорнгадо’.

Тикы „урам“ мал’ нгани яха’на намдорнгадо’. Тикы „ура“
свободам вадець, нгамгэхэртахад ниня пинна хиби вадець,
тад хахаяда вадумам вадець ханяна таняна тэри муноць
хыварнга.

Мань нгули’ сававна теневав — хусувэй нгацекы хама-
даван харвада, сяха’ нгэвы нгэбта нго’ ныхысяда нгудаха’на
Украинахана пэ ята’ма сабкабабць нгэсьнгга’на сабканабэй
ниня нгарка, нивы тохобэй нгацекы яндир’ ниня ханзер’
тарця сямянхат мэбета, нгамгэхэртахад ниня пинна армия
великой вождьңгэ, командирнгэ хая?

Невхэхэна нгаць нгэванда мальнггана ханзер’ илевамда,
хансер’ вадёвамда хусувэй хибя намдван харвавэда нгэвы
нгэись. Сава ирт нгэда серм ханяна пюрць тараван сита тохо-
лабэй революционер-большевик нида ханзер’ хо’мамда хусу-
вэй хибя намдван харвавэда нгэвы нгэись. Пыда тикы ирт
нгэда сер’ е’эмня ханзер’ пёда пя’мамда, пыда сита ханзер’
пюро’мам, хунггыла’мам, Ленин, Сталин пыда сита ханзер’
намдвамди’, пыда харта Ленинм, Сталинм ханзер’ намдвамда
хусувэй хибя намдван харвавэда нгэвы нгэись. Пыда Ленин,
Сталин няхаю’на’ табадярмна, нядангго’мавна сатавна сай-
норма мальнггана тамна ныхысяда, тоховдавэй сямян нюртей
Няръяна армия отряд нись пин’ иртпой’ нерня’ ханзер’ ха-
навамда хусувэй хибя намдван харвавэда нгэвы нгэись.
Пили’ пуданаха’на, пыда Лениння, Сталиння сайнолваха’на
большевистской ныхым мэць, сиеся ныхым мэць тикы нюр-
тей отрядхат теда’ таняда нгамгэхэрт ныхыхына ниня пир-
далебада маня’ великой Няръяна армиява’ сертась пирдале-
вамда хусувэй хибя теневаван харвавэда нгэвы нгэись. Мал’
пыда ханзер’ иле’мамда, пыда е’эмнянда нгэди вади нга’ий
техэ малхато’ хусувэй хибя намдван харвавэда нгэвы
нгэись,

Няна’ теда’ нгани тикы сернгэ нгопой нюдяко книгахана
хэтвасерта мад -вуни таня’. Хунари сяхари’ маня’ Няръяна
армияна’ е’эмня, Няръяна армияна’ вождь е’эмня падвы
нгока нянгота книга тола пэртада’. Нер’ тяхакуна мань
нгамгэ е’эмня лаханако’мами тикы нянгота книгахат мал’
тюку’ пыдара’ хамаданггура’. Теда’ мань пыдара’ нянда’ нго-
кавна нись нга’ хэтайбтенггув. Мань теда’ тет мэвавна
храброювна сайнорма е’эмня тет хэбиць лаханаком хэтнг-
гудм. Нгамгэ хэбиць’ нгэб’нандо’ нгод Климент Ефремович
Ворошилов хурка ниня пинна нгэвамда, ханяхарт ниня хал-
цанана солдат-большевик нгэвамда пыдара’ нянда’ манэ’лаб-
танггу’.

I

Сидя юд поход ватамбой тяхана Октябрьской революция
пуна маня’ яханана’ минда гражданской сайнорма нгадимясь.
Тикы сайнорма мальнггана русской белогвардеец’, пыдо’
нгани яндер’ янэдодо’—немецкой, французской, английской,
японской, итальянской капиталист’ та мальнггана нгацекы
нгэвы Советской ява’ сид’ний хэвхад талранадарев’ тала-
донзь.

Советской яханана’ пыдо’ рабочий’, крестьянин’ властьм
нгули’ мер’ мерувна янггумдаван харвадонзь. Тикы сид’ний
хэвхадана’ сидна’ талвы врагад сидяри нгударидо’ минарць
ниць ту’. Хуркари сяни’ тэнз’ сайнорць мэта мирбидо’:
пушкадо’, едэй пулемётдо’, тиртя нганодо’, танкдо’ нгокаць.
Белогвардейской генерал’ ханзер’ хадри’ нгамгэкори сай-
норць мэта мирвандо’ янггумлиб’, тикахана нгули’ мер’
мерувна яво’мана, хасуй явна нгани государствохот сайнорць
мэта мирвдамдо’ тад’ласеты’. Тикы сидна’сюрхалевы армия’-
амна сававна сайнорма серт тохобэй, революциям саць ниня
мэнена невхы парэнгоди’ офицер’ табикуць.

Тикы яля’ мальнггана Няръяна армияхава тандая вала-
када нгэта ни’ нулъяць. Хурка тандаяри’ нгэта ни’ нулбэй
нгэб’нанда нгод тикахартахана мале нгамгэхэртахад ниня
пинна, иртпой’ минда, мал’ тюку’ харто’ илмдо’ сяхари нгэя,
‘ния Ленин нгарка серт ми’манзь хамадабэй хибя’ толава
техэць. Няна’ ти тад тикахава нгэись, Няръяна армияна’ сай-
норць мэта мирвта нямна врагхат ныхыда тянёсь. Сайнор-

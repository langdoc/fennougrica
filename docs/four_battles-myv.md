Л. УСПЕНСКИМ

Л. УСПЕНСКИЙ
НИЛЕ БОЕВОЙ СЛУЧАЙТЕ
Рисункатне

А. ДАВЫДОЗАНЬ

Эрзякс сёрмадьізе

А. ТЯГУШЕВ.

*

гос.

Публичная

Б-ка в

Ленинграде

Всесоюзной Ленинской Коммунистической
Центральной Комитетэсь
ЭЙКАКШОНЬ ЛИТЕРАТУРАНЬ ИЗДАТЕЛЬСТВАСЬ
Минек масторонь весе эйкакштне содасызь Климент Ефре
мович Ворошиловонь, Советской Союзонь Маршалонть, Обо-
ронань Народной Комиссаронть. Содасызь сонзэ ды вечксызь.
Ды, нама, бажить содамо сондензэ педе-пев весе.

Кода сон эрясь эйкакш пингстэ? Кода сон теевсь боль-
шевикекс? Кода теевсь Якстере Армиянь командирэкс? Кода
ветясь бойс ашотнень каршо минек армиятнень? Кода изнясь
врагтнень? Ды мезень кис получинзе сеть ордентнэнь, конат
палыть мештесэнзэ, зярдо первомайской парадонь часостонть
сон лиси конензэ лангсо Московонь Кремлянь Спасской баш-
нянть ташто ортатнева?

Штобу ёвтнемс коть сех главнойденть сень эйстэ, мезе
ульнесь Ворошилов ялганть замечательной эрямосонзо, сави
сёрмадомс аволь вейке эчке книга. Покш ломаненть эрямозо
а кельги нирькине ёвтнемас.

Те книжкасонть жо минь ёвтнетяно ансяк ниле сех обык
новенной боевой случайде, конат зярдо бути, гражданской вой-
нань васоло читнестэ, теевсть Климент Ефремович марто
фронтсо.

ПЯТИШБЕННОЙ СТАНИЦА

Чинек-венек мольсть бойть, чинек-венек як-
стереармеецэнь частне эцесть восток ёнов,
Волгантень, Царицын ошонтень (ней сонзэ
эйстэ мерить Сталинград). Киев ульнесь стака,
ашотне лепштясть весеме ёндо. Эрьва косто
марявсь винтовкань цярнома, орудиянь леднема,
взрывень зэрнема...

Ды друк, зярдо минек войскатне васолдо эсь
икельдест неизь казаконь аволь покш веленть, Пя-
тиизбенной станицанть, апак учне перькаст весе
сэтьмендсь. А пижнемат, а леднемат. [Врагось
прок следтэме ков бути ёмась. Ков сон мольсь?
Косто каяви таго? Ки соды!

Войнасо истямо а содамось сех виев бойде
берянь. Неприятелесь страшной, бути парсте а
содат, косо сон ды месть сон тейни. Эрявсь
нейке жо модеме смел разведкав, совамс ве ёндо
раужолдыця велентень, содамс, а кекшни ли
тосо врагось. Те тевесь ульнесь пек опасной,
но эрявикс.

Решизь разведкав кучомс броневикке — пу
лемёт марто бронировазь автомобиль. Броневи-
кесь ульнесь ташто ды синтрезь-тапазь, но
мезеяк лия кедь маласо арасель.

Самай пакеяв лисемадонть икеле кармасть
содамо, што броневикенть лангсо командирэкс
моли армиянь командующеесь Климент Ефре
мович Ворошилов. Неявсь, разведкась се чи-
стэнть ульнесь истямо важной тевекс, што Во
рошилов мольсь те разведкантень сонсь.

Броневикесь бойкасто ютызе келей чаво пак-
сянть, кона ульнесь якстере боецтнэнь ды ве-
линенть ютксо, ды ардозь совась посёлкантень.
Главной ульцясь чаволь. Но врагтне паряк кек-
шнесть проулкатнева.

Истя жо бойкасто броневикень ветицясь ве-
лявтызе машинанть вейке истямо проулкас, кона
пурдась крута кумажа лацо. Но кода ансяк ма-
шинась пачкодсь проулкань пурдамо таркантень,
машинань ветицясь весе вийсэ кундась тормо-
зонтень.

Сон сеск чарькодсь, што лиссь страшной тев.
Проулкась прядовиль тупиксэ. Лия лисема тарка
эйстэнзэ арасель. Тосо, проулканть .песэ, чув-
тонь забортнэнь вакссо содозельть казаконь сед-
лаязь алашат. Весе кенкштнева, ортатнева, ка-
литкатнева уш чийсть моторонь лажномантень
вооруженной ломать. Казакт! Ашотне!

Машинань ветицясь лоткавтызе машинанть.
Чамазо ашолгадсь, прок пор.

— Месть тейнят? Мейсь лоткавтык?—серь-
гедсь Ворошилов.

— Теине таркась! Ардомсто а велявтоват, ко
мандир ялгай!

Сон эзь кенере еще тень мереме, кода ка-
зактне пижнезь каявсть машинантень. Сеск жо
броневикенть потсо весе кармась зэрнеме, ур-
номо ды кирнявтнеме: те кортазевсь якстерет-
нень вейкине пулемётось.

— Ага! Мелезэнк эзь тук? Мадниде пулят-
нень алов, бандитт?

Машинань ветицясь турвань сускозь ноцков-
тызе удалов потамонь рычагонть.

— Ох, командир ялгай, беда!... Удалов потам-
кась колавсь... Мезе бути кольсь. А лисевдяно...
Казактне сеск чарькодсть, што броневикесь
лоткась.

— Мезе? Понгиде, якстере шайтят?... Ну, ней
минь тынк!..

Вана сынь уш кирнявтнесть канаватнес, эцить
пеке киськест лангсо тикшенть ланга, бажить
эцеме яла седе малав. Сынст пуляет броневи-
кенть ланга чавить истя, што зэрнемадонть ма-
шинасо ломатнень цют а сезневить пилесэст пе-
репонкатне. Пулятне пурксевить свинецэнь ды
сталень пек ламо вишкине пси пурксевксекс.
Неть пурксевкстнэ ливтнить боевой вальминень
теине щельтнева, ранить кедтнень, чаманть,
пачк пултыть одижанть.

Машинань ветицясь, еще од цёрыне, овсе
талакадсь.

— Месть тейнемс? Командир ялгай? Кода
улеме? Ёминек, — моткодсь сон.

Ворошилов кеме кедензэ путызе сонзэ лав-
товонзо лангс.

— Ды месть тон, ялгай, месть тон! Мезде тан-
дадыть? Кирдть кеместэ! Снартыка, паряк, коть
а ламодо машинась поты удалов? Ну, ну, ве-
лявт а ламонь а ламонь... Ды иля пельть, ме-
зеяк еще арась страшноесь! Леднетяно каршо-
зост, мендяно! Седе курок!

Эрьва ки эйстэнк нейкшнызе, кода теине
проулкасо или кардайсэ велявты стака грузо-
викесь. Бойкасто те кодаяк а тееви. Эськелькс
икелев, эськелькс удалов... Цют-цют кершев,.
цют-цют витев... Кавто метрат икелев, кавто
удалов, ды таго пель метра витев... Минута,
омбоце, колмоце...

Истя ульнесь нейгак.

Пулятне жо те шкастонть валсть пиземекс.
Казактне чийсть теине ульциневанть колмонь-
колмонь, нилень-нилень, вейкень-вейкень. Сынь
то пракшность, то таго кирнявтнесть; сынь.
смелгавтнесть эсь пряст пижнемасо, урномасо,
улю-лю сееремасо ды апак лотксе леднесть. Ды
яла пачкодсть седе малав.'

— Эх, ансяк бу авольть чарькодть куродомс
омбоце ёндо. Ансяк бу авольть снарто керямс
кинть. Чувомс кинть троке канава, кайсемс
чувтт. Сестэ весе ёмась! Еще бу колмо мину-
тат... Еще бу кавто... Еще вейке.

Пулемётось ёртнесь уш остатка очередть. Сон
эль-эль лексесь. Патронтнэ курок улить весе.
Броневиксэнть теевсь пек пси. Ворошилов теине
боевой щельтнева чавсь врагтнень маузерстэ,
вейкень-вейкень, кочксезь: тены—забор вакс-
сонть... Ней — омбоцень! Прась!

— Ансяк бу патронтнэ сатовольть, ансяк бу
кенерема... А ну, ну, ялгай! Макет, эно, макет
еще а ламодо! Спокойнасто! Еще весть... Ну!
Ды вана, оконики, машинась велявтовсь. Са-
стыне, овсе канаванть вельксэс поводевезь, сон
кой-кода керш чарысэнзэ токась кинть коське
севонень чирезэнзэ... Ды—тусь! Да, ялгат, тусь,
тусь!

Броневикенть прясо боевой башнясь прок
шлемсэ богатырень пря, кежейстэ велявтсь
удалов.

— А ну, вечкема дружокт, получинк остатка
пулятнень. Вана тенк, вана, вана. вана!!!
Талномань пачк ашотнень прязосткак эзь са
чиемс броневикенть тыле, керямс мекев туема
кинзэ. Кись ульнесь оля!

Кенярдозь уракадсь сиренась. Броневикесь,
прок оляс менезь конь, весе соркстась, удалсь
чарысэнзэ васов ёртсь коське тикшеть, пуль,
щепкат ды ношкстась главной улыдянтень мин-
сенекнень ёнов.

Тевесь теезель. Якстере войскатне ней парсте
содасть, козо озась сынст врагось! Те — бойсэ
сех важной тев. Кавто часонь ютазь кекшезь
аштиця ащотнень панизь хуторстонть.

Истямо васень случаесь сетнень эйстэ, конат-
неде мон арсян тенк ёвтнеме.

СМЕЛ РАЗВЕДКА

Омбоце случаесь ульнесь уш Царицын вакссо,
Волга лангсо.

Ашо армиятне мольсть якстеретнень мельга.
Сынь пачкодсть малав овсе Царицынэнть ваксс
ды пиризь сонзэ кольцякс колмо ёндо.
• Ашотнень вейке батареясь — нилепушкатды
сядошка солдатт—лоткась боенть учомостепьс,
ош вакссо велетнень тона ёно.

Валксе рана ашотнень штабсто те батареян-
тень ардсь ласте ломань. Сон усксь приказ:
улеме анок наступлениям Батареянть ванномо
и

пурнась само командующеесь — кежей, грозной
генерал. Батареясонть кармасть а ёвтавияк кода
талномо.

Батареянь командирэсь макссь строгой при
каз: нижней чинтнэнень, солдатнэнень — вит-
немс лангсост оршамонть, песоксо урядамс
плаштятнень, ременень пряжкатнень. Офицерт-
нэнень — невтемс пряст военнойкс, бод-
ройстэ!

Штобу страшной генералось аволь са кодаяк
апак учо, апак редя, Владюков вахмистрантень
мерезель свал аштемс алаша лангсо ласте ма-
ласо пандыненть прясо ды ваномс кинть
лангс— а сы ли.

Вихмистрась ульнесь пек покш рижой цёра.
Андозь, эчке гнедой конесь менчевсь сонзэ
сталмонзо ало. Пандонть прясо чувтомозь аш-
тиця, ус марто ласте ломанесь васолдо неявсь
кодамо бути памятникекс.

Вана, оконики, сон кепедизе кедензэ, токизе
шпорасо конензэ ды тусь ардозь икелев. Сон
неизе: васолдо степканть батареянтень пуль
потсо ардсь сэнь военной машина. Вана сон а
ламос лоткась кинть лангс, вана пурдась кинть
лангсто тикшенть лангс, мейле друк крутасто
велявтсь ды тусь таго батареянть ёнов, но тусь
мекс бути удалее ходсо.

Владюков вахмистрась ардсь каршозонзо.
Сон эси маря, месть те шкане кортасть авто-
мобильсэ ардыцятне.

— Нолдыка удалее ходсо, Цыбаненко!—мерсь
вейкесь эйстэст.— Истя седе паро ули. Эцинек
минь пек васов. Ки соды, кинь те батареясь:
минек или ашотнень.

Владюков лоткась а ламос, варштась кедензэ
алга ардыцятнень лангс, мейле серьгедсь:
— Гей, батареясо!—ды вармакс тусь ардозь
машинанть каршо.

„Буто котонест ардыть. Военнойть,— арсе-
зевсь сон.—Значит — генералось! Его провосхо-
дительствась!"

Зярдо ардсь овсе малас, сон ардомсто ма-
зыйстэ лоткавтызе коненть, алякс ладизе ке
дензэ картуз козырентень, панжиксэлизе кур-
гонзо, штобу весе вальгейсэ ёвтамс поздоровт
генералонтень, ды цють эзь пра седластонть:
„Мезе истямо? Мезе? Мезе?“

Автомобильсэ ломатнень картузост лангсо
ульнесть якстере тештеть. Якстереть!

Вахмистрась ноцковтыксэлизе кабурастонть
наганонзо... Но уш поздаль: се, кона аштесь
машинасонть сех икеле, шоферэнть вакссо, сеск
кепедизе алов нолдазь винтовканзо. Степенть
велькссэ лужанясто каятотсь ледема.

Вахмистранть прок шочксо вачкодизь пря
ланга. Сон нолдынзе панст ведметнень ды ста-
касто новольсь масторов. Тандадозь конесь
стясь удалее пильгензэ лангс ды мейле уш
ласте ломантеме вармакс тусь степканть...
Батареясонть сеск чарькодизь весе, мезе те-
евсь. Ветешка ласте ломать весе вийсэ сеск
жо ношкстасть машинантень. Кепететсь тал-
нома.

— Пулемёт! — пижнесть ды чийнесть ашот-
не.— Седе курок! Тей! Леднемс машинанть лангс!
Эх, туить! Седе курок!

Сэнь автомобилесь еще аволь васололь, но
леднемс ланганзо сеск жо теевсь а кода. Ав-
томобиленть марто батареянть ютксо таркаванть
ардсть уш сынсест ашотне. Кармат ледне-
ме — эсецетнень маштнесыть. Мезе тесэ
теемс?

Ластетне сайнизь лавтовстост винтовкатнень
ды мезе вий ардсть машинанть мельга. Но
курок сынь кармасть кирдеме конест эйсэ, кар-
масть кадовомо удалов—ды а диваяк: бойкасто
ардыця автомобильстэнть леднесть видестэ. Вей
ке ласте ардыцясь пултокс прась конензэ лан-
гсто. Омбоцень лепштизе алонзо ранязь ала-
шасы. Лия колмотне лоткавтызь конест: а ну
сынст, кадык ардыть! Ды сэнь машинанть вель-
кссэ пулень пелесь курок тусь васов...

■ Вастома тарканть эйстэ а ламодо туезь, кавто
пандыне ютксо лощинкасо, лисьма вакссо, ма-
шинась лоткась. Шоферэсь автордызе брезен-
тэнь ведрыненть ды чийсь ведь мельга: моторось
секень вант пек эжи. Валскень степенть вель-
кссэ качадсь тантей чине: сэпейстэ, свежасто—
качамнесэ, тикшесэ, нартемкссэ. Чись уш верель.
Менелесь ульнесь ванькс ды сэнь. Ансяк васоло
вить ёно, самай горизонтонть видьсэ, келемсть
кавто покш коричневой пельть. Те истя палсть
кодат бути маласо станцият, конат кирвасте-
зельть ашотнень снарядсо.

Пассажиртнэ пейдезь валгсть машинастонть.
— Ну, цёрат, кода?—мерсь старшеесь.— Ме~
нинек, а?

— Менинек, Климент Ефремович,— кенярдозь
ды весе друк отвечасть лиятне.—Яла теке, ко
мандарм ялгай... Кода можна истя? Прят а жа
лят тон: а ну — маштовлидизь бу?

Ворошилов сейсь тикше клокке, човсизе кедь-
сэнзэ, никсизе ды пейдезевсь:

— Чудактадо тынь ялгат!—мерсь сон, сонсь
вансь ванькс степень васолксонтень.— Кода же
содасак обстановканть прянь ванстазь? Вана ар-
дынек ведьгеменынка вайгельбеть, ней минь со-
датано, месть тейнемс.

Сон чатьмонсь а ламос, арсесь-тейсь, таго^
пейдезевсь.

іб

— Учодо, нейсынк, кода минь сынст курок
ваткамост карматано!

Алкукскак. Зяро бути чинь ютазь якстере
частьне сыргасть наступленияс.
Истямоль омбоце случаесь.

Сеть шкатнестэ минек эзть сато аволь ан-
сяк оружиянок. А ламольть минек паровозоно-
как. Секс вишкине станциясонть ульнесь а
чарькодевияк мезе. Чугункань китнень лангсо
пурнавсть пек ламо кувака поездт, сех ламо
ульнесть яла чопода-якстере товарной вагонт,
теплушкат. Штабонь вальматнева неявсть сынст
певтеме рядтнэ. Веенст теплушкатнесэ ульнесть
ранязь боецт, конат ансяк ускозельть фронтсто,
косо веть ульнесь пек виев бой.

Лиятне эцезь пештезельть пайстомо орго-
дицясо сеть таркатнестэ, косо ней азоркс уль
несть ашотне: неть теплушкатнесэ козсть сыре
атятне, лайшесть аватне, авардсть ды цийнесть
вишка эйкакштнэ. Весе неть ульнесть лавшо-
мозь, сизезь мирной ломать, конат куломс тан-
дадокшность войнадонть ды кежей врагонть
эйстэ. Ведь фронтось ульнесь вакссост.

Яла теке станциясь ульнесь аволь овсе фрон-
тсо. Секс вооруженной якстереармеецт-боецт
эйсэнзэ ульнесть а ламо...

Самай обед шкане Ворошилов тердинзе эстен-
зэ вагоне помощникензэ — совещанияс. Карта
велькссэ комазь, якстере частьнень командиртнэ
решасть, мезе эряви теемс, штобу лоткавтомс
ашотнень наступленияст. Друк вальмало прок
струна сезевсь: каятотсь авань пиже-ожо валь-
гейсэ пижнема:

— Идемизь! Идемизь! Ашот!

А ёвтавияк, мезе теевсь теде мейле.

Весе вагонтнэстэ, весе теплушкатнестэ атят-
не, эйкакштнэ, аватне ношкстасть, прок превстэ
лисезь, паксяв. Весе сынь тандадомань пачк
чийнесть рельсатнень ланга, пижнесть, авардсть,
кунцесть вейкест-вейкест эйс!

— Идемизь! Идемизь!

Ранязетне, конат еще якавильть ды конат-
нень ульнесть винтовкаст, истя жо кирнявтнесть.
теплушкастост. Веенст бинтовазь кедьсэст тон-
гонесть штыктнень, лиятне пейсэст панжтнесть
затвортнэнь, анокстасть питнейстэ миемс эсь
пряст. Но сынст эйстэ ульнесь истя а ламо,
истя а ламо!..

Ворошилов ды сонзэ штабозо сеск жо лиссь
платформа лангс. Первой коммунистической
дивизиянь командирэсь, кона ранязель пильгс
(пильгезэнзэ ней бинтнэнь ланга карцезель
кинь бути покш туфля), каявсь платформанть
лангс лоткавтомост чиицятнень. Сон энялдсь,
кортавтсь, грозясь, но весе стяко. Тандадома-
донть превстэ лисезь неть атятне ды аватне
уш эсть кунсоло киньгак ды мезеяк.

Ворошилов варштась юг ёнов, тона ёнов,.
ков тандадозь велявтнесть оргодицятне. Да,
тевтне ульнесть берять! Станциянть перька
васов степев туильть сёксень чаво садтнэ, шта-
дот, лопавтомот. Ды тосо, сынст томбале, чувто
тарадтнэнь пачк сон нейсь: сядо, кавто, вете-
сядт, а чарькодевияк зяро ашотнеде мезе вийсэ
ардыть станциянтень... Наверна, сынь куваяк
эцесть минек тыле.

Месть ней тейнемс? Идицят арасть. Туемс?
Арась, нельзя туемс. Кода истя кадомс вра-
гонть кедь алов неть мирной, идицявтомо ло-
матнень, сыреатятнень, эйкакштнень ды ават-
нень? Улевельгак кедь маласо коть вейке пуле
мёт... Но ведь сон арасель! Значит — кадовсь
вейке: прят путомс бойсэ...

Ворошилов варштась помошникензэ лангс,
аволдась прясонзо, каизе лавтовонзо лангсто
свал кантнема вечкевикс карабинэнзэ, вишкине
верной кавалерийской винтовканзо. Ашотне —
сынь неявсть прок кедь коморо лангсо—ардсть
латконтень, кона таргавсь степканть витьстэ
станциянтень, ды ряд-ряд мельга ёмасть лат
контень. Кавто-колмо минутань ютазь сынь ли
сить те латкостонть овсе уш маласо, оно тосо,
кавто чувтотнень вакссо, ды сестэ...

Ки бути штабной якстереармеецтнэнь эйстэ
мольсь удалдо ды састыне токизе Ворошило-
вонь кенере пакарде.

— Командарм ялгай,— пеле вальгейсэ мерсь
сон.— Тонть конеть вадря. Мерть, ветяса ко-
ненть. Озак, ардт!... Кодаяк менят.

Ворошиловонь чамазо якстерьгадсь кежтне-
де. Сон крутасто велявтсь сень ёнов, ки тень
меризе. Сон арсесь мезе бути отвечамо ды
друк...весть кирнявтозь сон ёртовсь платфор-
мантень. Пулемёт! Сон нейсь пулемёт!

Платформанть лангсо лакавтозь веднень пиже
баконть вакссо, стенанть ёжосо аштесь бойс
анокстазь пулемёт. Наверна, сонзэ путызе
охранась, мейле жо, тандадомань пачк, тално-
мань пачк стувтызе сонзэ.

Кодамояк кавто-колмо секундас Клим Воро
шилов автордызе пулемётонть чирькинеденть
кевердизе платформанть песэ канавинентенть,
дуланзо велявтызе тов, латконть ёнов, ладизе
лентанть...Ды ульнесь шказо!...

Икельсе ластетне цела куцясо, кепедезь ша
шка марто уш лиссть латкостонть.

Идицявтомо станциянтень кись сыненст уль
несь оля. Еще минута—ды сынь улить тесэ.
Но те шкане кашт молемасонть каятотсь
пулемётонь очередень страшной коське зэрнема.
Командармонть виде кедьсэнзэ нолдазь пулятне
сталень свинецэнь веерсэ керясть ардыця ла-
ванть. Колмосядт пулят минутас. Вете — секун
дас. А неявикс верной кулома!

Ашо конницанть прок керизе покш бритва.
Латконть вакссо степесь сеск вельтявсь виш-
кине чопода пятнасо маштозь, ранязь ломаньсэ
I

ды алашасо. Косо-косо степканть седла ёжос
комазь, ардсть васов вейкень-вейкень всадникть...
Весеме'ёндо Ворошиловнень ней чийсть ломать.
Косто бути усксть омбоце пулемёт. Но тевесь
уш теезель. Боесь прядозель изнявкссо.

Командующеесь стясь кумажа лангсто, вар-
штась врагонть ёнов ды пейдезевсь. Яла теке
сеск жо сонзэ конязо потморгадсь.

— Ну вана! — мерсь сон. — Истя седе паро
ули. Но косо жо ульнесь станциянь охранась?
Кода истя ванстыть? Штабонь начальник ялгай,
кундак те тевентень тонсь. Эряви кеместэ ва-
номс. Сынь могут одов пурнамс виест ды таго
каявомо. Кучинка монень комендантонть!..
Сон сорновтызе кумажанзо лангсто песоконть,
каизе котмерезэнзэ карабинэнть ды таго тусь
вагоне.

— Ялгат, адядо монень! Совещаниясь еще
эзь прядов ...

ЧЕРНЕ ВЕЛЬДЕ

Ашотнень марто войнась сыль пев. Советской’
масторось маштсь пензэ остатка врагтнень
эйстэ вейке страшной врагонть—барон Вранге-
лень. Буденновской Первой Конной армиянь
отрядтнэ, противникенть мельга молезь, саизь
Отрада веленть. Врагось потась. Валске марто
Конной армиянть командиртнэ, Ворошилов ды
Буденной марто, конат ульнесть прявтокс, пур-
навсть тевтнень арсеме-тееме велень вейке ку-
донтень.

Друк ушосто марявсть пижнемат, винтовкасо
леднемат, ардома. Весе лиссть крыльца лангс.
Велень келей главной ульцясь чаволь. Ансяк
тосо, васоло песэнзэ, неявсть ласте ломать,
пек леднесть. Паряк ашо кавалеристнэ апак учо
ютасть минек войскань линиянть троке. Но
зяро эйстэдест — ламо или а ламо? Косот
сынь — весе или аволь тесэ? Или веленть ушосо
сынст учить лият?

Кедь маласо улънесть а ламо ломать, ансяк
кавто-колмо десяткашка.

Буденной кирнявтсь алаша лангс ды весе
неть ломатнень марто ношкстась разведкас.
Сынь тусть аволь главной ульцяванть, кардаз
удалга, пирень пачк — ве ёнга. Реввоенсоветэнь
членэсь Ворошиловгак эзь кадов штабе. Ська-
монзо, кодамояк охранавтомо, сон мезе вий тусь
ардозь витьстэ велеванть тов, косо лед
несть.

Ды друк овсе апак учо, штабонь кудонть ды
турема тарканть ютксо пеле ки лангсо, бокасо
проулкасто кинзэ троке ардсь ласте ломанень
цела эскадрон. Буденной? Арась. Ашот! Вранге-
левецт!

Ардомсто друк алашась а лоткавтови. Воро
шилов ардозь совась витьстэ врагтнень
юткс.

Кедьстэнзэ перчаткатнень ноцковтнезь, Клим
Ворошилов арсесь автордомонзо револьверэнть...
Арась, позда, а кенери. Бокасонзо сон уш нейсь
низэлгадозь, полгарнявтозь сельме марто вран-
гелевецэнь чама. Пика марто казакось вана-вана
каяви Ворошилов лангс.

Револьвер! Седе курок револьверэнть! Нага-
нонть! Вить кедьсэнзэ Ворошилов кундась
кабурантень, керш кедьсэнзэ ускизе панст вед-
менть. Сыре ялгазо, боевой конесь, сеск чарько-
дизе команданть. Пейсэнзэ ды копытасонзо вас-
тызе сон врагонть, мешась тензэ теемс анок-
стазь вачкодеманть.

— А-а-а! Ах!

Пикась пачк пелизе Ворошиловонь келей
бурканзо, ютась сурень эчксэ тарка теланть
эйстэ, но тапарявсь складкатнес.

Кавонест алашатне чарькодсть, кармасть киш-
теме ве таркасо бокадо-бокас, сынсь корныть,
кежей сельмест верьсэ валовсть.Врангелевецэнть
низэлдыця чамазо овсе маласо...Сон месть
бути кирнэзь пижни, моткоди... Мекев ноцко-
втни буркантень понгозь пиканть... Наганонть,
седе курок наганонть!... Ворошилов автордызе
револьверэнть, венстизе кедензэ...

Но те шкане друк маряви „ура!“. Бокасо про-
улкатнестэ ульцянтень ливтить буденнове-
цтнэ.

Секунда — ды ашотнень арась уш следэ-
сткак.

Стакасто лексиця, кирвазезь боецтнэ ёртовсть
мельгаст. Лиятне кольцякс пиризь эсь ко-
мандирэст. Зярыя десятка кедть венстевсть
сонензэ: щупамс, содамс — апак раня ли. Зярыя
десятка сельмть тревожавозь ды кенярдозь
ваныть чамазонзо. Жив? Цела? Апак раня?
— Ну, кода, Климент Ефремович? Кода истя
тон?

Климент Ефремович эль-эль таргизе врагонть
пиканзо буркань складкатнестэ, козонь тапаряв-
кшнось пикась. Сон нартни конястонзо ливе-
зенть. Сон пейди ялгатнень каршо...
—• Мезеяк, мезеяк, цёрат! — корты сон.'—
Мезеяк, спокойнасто! Еще воёватано!

* *

*

Истя ульнес ламо иеть теде икеле. Истя уль-
несь.

Ней, зярдо Оборонань Наркомонть икельга
ютыть Васень майстэ минек Великой армиянь
частьне, эрьва боецэсь, сех сыренть эйстэ саезь
сех одонтень молемс, вожденть содавикс кеме
фигуранть лангс ванозь, кона спокойнасто ашти
седласонть, арси:

-— Да, вана сон минек Клим Ворошилов!
Ламо сонзэ заслуганзо революциянть ды минек
масторонть икеле. Мудройстэ ды превейстз>
вети сон минек эйсэ. Но ведь сон машты аволь
ансяк ветямо. Сон машты, бути эряви, туреме-
як чамадо чамас врагонть марто. Сон машты,
витьстэ, апак соракадо, варштамс куломанть
сельмс. Сон ве шкане Наркомгак, якстереарме-
ецкак. Шумбра улезэ Клим Ворошилов! Шум-
бра улезэ минек васень боецэсь!

ОГЛАВЛЕНИЯ

>'-Л

ШКОЛЛДО ИКЕЛЕНЬ ДЫ ВПШКА
ЭЙКАКШТНЕНЕНЬ.

Ред. перевода С. Варламов

Технич. ред. Г. Татура

Корректор А. Аіикова

треста „Полиграфкнига", Москва,
Л. УСПЕНСКИЙ

ЧЕТЫРЕ БОЕВЫХ СЛУЧАЯ
На эрзя-мордовском языке
ПЕРЕВОД А. ТЯГУШЕВА


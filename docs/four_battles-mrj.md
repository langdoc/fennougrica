Л.УСПЕНСКИИ
БОЕВОЙ
Н М В
ВЛКСМ ЦК

ЬЪ

ПЯТИМЗБЕН ИЫЙ СТАНИЦА

Сотыгечӹнӓт дӓ йыдымат бойвлӓ ылыныт,
сотыгечӹнӓт, йыдымат красноармейский часть-
влӓ востокышкыла, Иыл дӧкы, Царицын хала
докы (кӹзӹг Сталинград маныт) кредӓл пы-
ренӹг. Кеӓш трудна ылын, белыйвлӓ цилӓ ве-
цӹн ӓрен шалгенӹт. Цилӓ вецӹн винтовкывлӓ
цудымактым юк, орудивлӓн лӱлмӹ юк, пыдеш-
тӓлтмӹ юк шактен...

Мӓмнӓм войскавлӓнӓ ьшке анзылнышты мӹн-
дӹрнӹ кайшы казаквлӓн изи солам, Пятиизбен-
ный станицам ужмыкышты, вычыдымлаок трӱк
йӹрвӓш тынгланен колтен. Ни саслым юк, ни
лӱлмӹ юк уке. Кишӓжӹм кодыдеок враг тагы-
шкы вален кен машанет. Кышкы тидӹ пырен
кен? Кышец тидӹ лӓктӹн шагалеш? Пӓлӹ агыл.
бойнашты техень пӓлӹдӹмӓш сек кого жес
токий бой гӹцӓт худа. Неприятель кышты ылеш,
мам ӹштӓ—прамой ат пӓлӹ гӹнь, тӹдӹ лӱдӹш
ылеш. Кӹзӹток смелый разведкышкы кеӓш ке-
леш ылын, шимӓлгӹн кайшы поселокышкы пы
рен кеӓш дӓ пӓлӓш, тӹшӓк шӹлте ли враг. Ти
делажы пиш лӱдӹшлӓ ылын, дӓ пиш керӓл.
Разведкыш изи броневикым — пулеметан бро
нированный автомобильым колташ решенӹт.
Броневикшы тошты дӓ шукы кыдалыштмы ылын
гӹнят, мам ӹштет, весьшӹ вет кид лӹвӓлнӹ
ылте.

Нырыш лӓктӹн кемӹ анзыц пӓлӹмӹ лин г
броневик командиреш армим командывайышы
Климент Ефремович Ворошилов кеӓ. ЬІшке
Ворошилов разведкыш кеӓш решен гьінь, вид
ны ти кечьін разведка пиш важный дела- ылын.
Красный боецвлӓ дон сола лошты ылшы охыр
кымда нырым броневик чьінь кен колта, дӓ
полный ходдон поселокыш пырен кеӓ. Посе-
локын главный олицӓжӹ охыр ылын. Тьінге
гӹнят, враг ӧрдӹж переулоквлӓэш шьшӹн кер-
деш ылын.

Виктӓрӹшӹ, ходым изиэмдьщеок, когон как-
лякан сӓрнӓлшӹ ик техень переулокыш маши-
нам кыча. Машина переулокын ӓйӓкӓшкӹ веле
шоэш, виктӓрӹшӹ цилӓ силажыдон тормозым
хватя.

Лӱдӹшлӓ дела лин колтымым тидӹ тӧрӧк
цакла. Переулок пакыла ак ке, лыкдон пӹтӓ.
Переулок гьіц лӓктӓш вес вӓр уке. Тӹштӹ, пе
реулок лыкышты, пу завор доны казаквлӓн ӧрт-
нерӓн имнивлӓ ялштен шагалтымы ылыт. Каж
дый амаса гӹц, капка гӹц, калиткӓвлӓ гӹц мо
тор юкышкы вооруженный эдемвлӓ кыргыжын
лӓктӹт. Казаквлӓ! Белыйвлӓ!

Виктӓрӹшӹ машинам шагалта. Тидӹн лицӓ-
жӹ пор гань ошем кен.

— Тӹнь мам ӹштет? Малын тормыжлы-
шыц?—Ворошилов сӹгӹрӓл колта.

— Ӓнгӹсӹр! Ходышты сӓрнӓлӓш акли, това
рищ командир!

Тидӹ тенгеӓт келесен ак шокты, казаквлӓ
машинӓ докы ӱрлен пыраш тӹнгӓлӹт. Тӹнӓмок
броневик кӧргӹштӹ шоткаш, шиӓш дӓ тӹргӓш
тӹнгӓлеш: тидӹ красныйвлӓн ик пулеметышты
попа.

— Ага! Яжо агыл ма? Пульы лӹвӓкӹ шӹлӹ-
дӓ, бандитвлӓ!

Виктӓрӹшӹ, тӹрвьшӹм пырылал, шайыкыла
ходын рычагым шывшыл шӹндӓ.

— Ох, товарищ командир, беда!.. Шайыл ход
портялтын... Тама чиӓ... Лӓктӹн ана керд лиэш...
Броневик шагалмым казаквлӓ тӧрӧк цаклат.
— Ма? Попазышта красный чортвлӓ?.. Ну,
цецаш мӓ тӓмдӓм!

Теве уш ниньі канавашкы шынгалтыт, си-
рем вӹлец мӹшкӹрӹн кеӓт, кыце лиэш тьінге
лишкок пыраш стараят. Нинӹн пульывлӓштӹ
броневик тервен тӹкнӓт, машинӓштӹш эдем-
влӓн пӹлӹш царашты ти юкеш цуц ак шел.
Пульывлӓ пиш шукы тыгыды, шокшы свинец
дӓ вурс пыдыргы лаштыквлӓэш шӓпнен кеӓт.
Ти шӓпнӓлтшӹ пыдыргывлӓ боевой окнявлӓш-
тӹш ӓнгӹсӹр шелӹквлӓшкӹ пырат, кидӹм, ли
цам шушыртат, выргемӹм вашт йылатат...

Машинӓ виктӓрӹшӹ эче пиш ӹрвезӹ млоец
веле дӓ, тамам ӹштӹмлӓ, акат пӓлӹ.

— Мам ӹштӹмлӓ? Товарищ командир? Кы
це вара ӹнде? Ямына,—тидӹ попа.

Ворошилов пингӹдӹ кидшӹм тӹдӹн пулы-
шышкы пиштӓ.

— Тӹнь ма вара, другем, тьінь ма? Ма гьіц
лӱдӓт? Кычы пингӹдӹнрӓк! Провыемӓ, ӓнят
машина изиш дӓ шайыкы тӓрвӓнӓ? Давай, да
вай, изин-изин сӓрнӓл... Ит лӱд, нимахань лӱ-
дӹшӓт эче уке! Лӱл лӓктӹнӓ, лӓктьгн кенӓ!
Йӹле!

Ӓнгӹсӹр переулокышты ӓль кудвичӹштӹ ко
го грузовик сӓрнӓлмӹм тӓ каждыйок ужында.
Тидӹм нигыцеат йӹле ӹштен ат керд. Ашкылым
анзык, ашкылым шайык... Изиш шалахайыгщ
йзиш вургымлаш... Кок метрым анзык, коктым
шайык, дӓ эче пел метрым вургымлаш... Ик ми
нут, весӹ, кымшы...

Кӹзӹтӓт тенгеок ыльы.

Пульывлӓжӹ ти веремӓн шӹрен, юрла вилӹт.
Казаквлӓ кымытын-кымытын, нӹлӹтӹн-нӹлӹ-
тӹн, иктӹн-иктӹн ӓнгӹсӹр лык гач перебеж-
кым ӹштӓт. Нинӹ то вазыт, то кӹньӹл шага-
лыт, нинӹ саслен, ӱрлен ӹшкӹмӹштӹн кид-
ялыштым лӱлтӓт дӓ цӓрнӹдеок лӱлӹт. Нинӹ
каждый выртышты лишӹлемӹт да лишӹлемӹт.
— Эх, нинӹ, вес вец кыргыж пыраш ӹнжӹш-
тӹ цаклеп веле. Корным пӹчкӹн нӓлӓш ӹн-
жӹштӹ тумаеп веле. Корнеш канавам ӹнжӹш-
тӹ капаеп, тӹшӓк преням ӹнжӹштӹ пиштеп...
Тӹнӓм цилӓ ямеш! Эче кым минут веле келне-
жӹ... Эче кокты... Эче иктӹ...

Ти веремӓн пулемет остатка пульывлӓм уш
колта. Шӱлӓлтен колта веле. Патронвлӓ пӹтӓт.
Броневик кӧргӹштӹ тырхыдымаш шокшы лин.
Ворошилов врагвлӓм ӓнгӹсӹр боевой шелӹк-
влӓ вашт маузердон шелӹштеш, иктӹн, айырен:
тидӹм, завор доран... ӹнде — весӹм! Кенвазы!
— Патрон веле ситӹжӹ ылнежӹ, поспейӓш
веле лижӹ... А ну, ну, товарищ! Давай, давай
эче изиш! Ладнанрак! Эче ик гӓнӓ... Ну... Ну!
Теве остаткаэш машина сӓрнӓльӹ. Тидӹ ка-
наваш цуц веле ӹш кечӓлт, шалахай араважы
кой-как корны тӹрӹн кӱкшӹ шунрокеш пижӹ...
Дӓ кеӓш тӹнгӓльӹ! Мане, тӓнгвлӓ, кеӓш тӹн-
гӓльӹ!

Броневик вӹлнӹш боевой башня, шлем вуян
богатырь гань, шайыкыла грознан сӓрнӓльӹ.
— А ну, яратым дружоквлӓ, плучайыда остат
ка пульывлӓм. Теве тӓлӓндӓ, теве, теве, тевеШ
Ти суматохышты, броневик шайыкы, тилыш
кыргыж кен, тидӹн лӓкмӹ корныжым пӹчкьш
нӓлӓш белыйвлӓн шамышкыштат пырыде. Кор
ны свободна ылын!

Сиренан ӹрдӓнгшӹрӓк юкшы сусун шактен
колтыш. Броневик, воляшкы сӹсӹрнӹш имни
гань, цӹтӹрӓл веле колтыш, шайыл арававлӓ-
жӹдон кукшы сиремӹм, пракым, тарвашвлӓм
мӹндӹркӹ шайыкыла шуэн колтыш дӓ глав
ный олицӓ мычкы, ӹшкӹмнӓнвлӓ докы кы-
дальы.

Дела ӹштӹмӹ. Ӹнде красный войскавлӓ пиш
яжон пӓлӓт, кышты нинӹн враг! А тидӹжӹ
бойышты нима гӹцӓт важный ылеш. Кок цӓш
эртӹмьжӹ, хутореш шӹлӹн шӹцшӹ беляквлӓ
тӹшец шин лыкмы линӹт.

Тӓлӓндӓ шайышташ сӧрьшӹ ик случайжы
тевеш техень ыльы.

СМЕЛЫЙ РАЗВЕДКА

Вес случайжы Царицын доны, Йыл тьірьіш-
тӹ ылын.

Белый армивлӓ, красныйвлӓ паштек кен, Ца
рицын докок миэнӹт манаш лиэш. Нӹнӹ Ца-
рицыным кым вец ӓрен нӓлӹнӹт.

Белыйвлӓн ик батарея — нӹл пушка дӓ шӱ-
дӹ нӓрӹ салтак — хала лишнӹш солавлӓ ша-
йылан, степеш бой тӹнгӓлмӹм вычаш шага-
лын.

Пиш ирок ти батарейышкы белыйвлӓн штаб
гьіц мыктешкӹ кыдал толын. Тӹдӹ наступаяш
йӓмдӹ лиӓш приказым канден. Батареям анжа-
лаш командующий — грозный дӓ костан гене
рал толаш лин ылын. Батарейышты суматоха
тӹнгӓлӓлтеш, генерал толмашеш йӓмдӹлӓлтӹт.
Батарейын командир строгий приказым пуэн:
нижний чинвлӓлӓн, салтаквлӓлӓн — ӹшкӹмӹм
тӧрлӓлтӓш, полдышвлӓм, прӓжӓ капцакавлӓм
ошмадон шӹрен шӹндӓш. Господа офицервлӓ-
лӓн — военныйла, бодрый лиӓш!

Лӱдӹш генерал трӱк, цаклыдеок, толын ӹнжӹ
шагал манын, вахмистр Владюковлан лишӹл
неркӓшкӹ кен, генерал толмым мыкте вӹлнӹ
шӹнзен соок корнышкы оролаш шӱдӹмӹ
ылын.

Вахмистржы пиш кого дӓ сары эдем ылын.'
Таза, хӹрӓш кӹжгӹ имни вахмистрын лелӹце-
шӹжӹ ӓйӹнен шӹнзӹн вӓк. Неркӓштӹ тӓрвӓ-
нӹдеок шалгышы усиӓн мыктешкӹ мӹндӹр-
цӹн анжымашты тамахань памятникла веле
чучын.

Теве, ӹнде тидӹ кидӹм лӱлтӓльӹ дӓ, имни-
жӹм шпорвлӓжӹдон шырал шӹндӹш, анзыкы-
ла кыдальы. Кыдалмыжы годым тидӹ ужеш:
мӹндӹрцӹн степь мычкы, пырак веле шӓпнӓ,
батарея докы военный машинӓтолеш. Машинӓ
выртеш корны вӹлӓн шагальы, корны гӹц си-
ремӹш сӓрнӓльӹ, вара трӱк туран сӓрнӓл ке-
шӓт, эче батарея докыла кеӓш тӹнгӓльӹ, дӓ
тамалын ӓнят шайыл ходдон кеӓ.

Вахмистр Владюков тӹдӹн ваштарешӹжӹ
кыдалеш. Автомобилеш кешӹвлӓ ти веремӓн
мам попенӹт, тӹдӹм тидӹ, конечно, колын
кердте.

— Кеӓй шайыл ходдон, Цыбаненко!—иктӹт-
шӹ келесӓ.—Тенгелӓ ладнарак. Мӓ уш пиш
мӹндӹркӹ пыреннӓ. Кӱ пӓлӓ, тидӹ кӱн бата
рея: мӓмнӓн ӓль белыйвлӓн.

Владюков изишеш шагалалеш, кид лӹвӓц
автомобильышты кешӹвлӓм анжа, вара сӹгӹ-
рӓл колта:

— Гей, батарейышты! — дӓ пиш чӹнь маши-
нӓлӓн тореш кыдалаш тӹнгӓлеш.

— „Вуйта кудытын ылыт. Военныйвлӓ,— ти-
дӹ шаналта.— Значит—генерал! Его прево
сходительство! “

Лишкок кыдал толмыкы, тидӹ чӹнь кыдалшы
имнижӹм трук шагалта дӓ кидшьім картузы
нерӹш косирӹн ӹштен колта, генералым чӹнь
приветствуяш манын, ышмам пачеш, дӓ ӧртнер
гӹцшӓт цуц ак кенвац. „Ма техень? Ма? Ма?“
Автомобильыштыш эдемвлӓн картузыштыш-
ты красный звездавлӓ. Красныйвлӓ!

Вахмистр кабур гьіц наганым шывшын лык-
тын ыльы... Но, уш позда: шофер сага, маши-
нӓштӹ сек анзылны шӹнзӹшӹ выртышты вин-
товкым лӱлтӓл шӹндӹш. Лӱэн колтым юк
степь мычкы мӱгӹрӓлт кеш.

Вахмистрым пренядонок вуй гӹц ӓнгӓлтевӹ.
Лавшемжӹм колталтышат, вахмистр нюцок рок
вӹк кенвазы. Лӱдӹн колтышы имни кок яла
шагальы дӓ вара степь мыч мыктешкӹдеок,
пӧршӹмардеж гань, чӹнь кен колтыш...

Тиштӹ ма лимӹжӹм батарейышты тӧрӧк цак-
левӹ. Вӹц мыктешкӹ тӹнӓмок вӓрӹштӹ гӹц
тӓрвӓневӓт, кыце кердмӹн, машинӓ докы кы-
далевӹ. Белыйвлӓ доны пиш когон тӓрвӓнен
колтевӹ.

— Пулемет! — белыйвлӓ саслат дӓ кыргыж-
талыт.— Йӹлерӓк? Тишкӹ! Машинӓшкӹ лӱдӓ.
Эх, кен колтат! Йӹлерӓк!

Автомобиль эче мӹндӹрнок агыл, но вӹкӹжӹ
лӱӓш акли лин шӹнзӹ. Нӹнӹ дон батарея
лошты ӹшкӹмӹнвлӓ мыктен кыдалыт. Лӱӓш
тӹнгӓлшӓш — ӹшкӹмӹнвлӓм лӱл кӹшкет. Мам
ӹштӹмлӓ!

Мыктешкӹвлӓ, пулышышты гӹц винтовкым
кедӓрен, кыце кердмӹн машина паштек кыда
лыт. Шукат ак эртӹ нинӹ имништьш цӓрӓш,
пачеш кодаш тӹнгӓлӹт — дӓ. цудейӓшӓт уке:
пиш чӹнь кыдалшы автомобиль гӹц пиш чу-
чын лӱлӹт. Ик мыктешкӹ имнижӹ вӹлец ву-
йынвуйстык шыралты. Весӹм шушыргыш имни-
жӹ пӹзӹртен пиштӹш. Кодшы кымытшы им
ништьш цӓревӹ: а ну нинӹм, пусть кыда
лыт!

Машинӓ вӹлнӹш прак пӹл йӹлерӓк мӹндӹр-
кӹ кен колтыш...

Кредӓлмӹ вӓр гӹц пакырак кемьжӹ, кок
неркӓ лоштыш ландакаэш, коловец доран, ма
шина шагальы. Шофер брезентын изи ведрӓм
роалтышат, вӹдлӓн кыргыжы: мотор ӹрен кен
кердеш. Йрок степьышты пиш яжо: кечӹ пыш,
свезӓ шьжш пыш, шуды пыш, шодышуды пыш.
Кечӹ кӱшкӹ уш кузен. Пӹлгом ире дӓ клово-
ялгы лин шӹнзӹн. Мӹндӹрнӹ, вургымла вел-
нӹ веле, горизонт донок, кок кого кӹрӓн пӹл
кайыт. Тидӹ тамахань лишӹл станцивлӓ, бе-
лыйвлӓн снаряддон пижӹнӹтӓт, йылат.

Волнуялтшы пассажирвлӓ, ваштыл-ваштыл,
рок вӹк ялыштым виӓтӓлӓш тӹргештевӹ.
— Ну. ӹрвезӹвлӓ, махань? — старший келе-
сӹш. — Лӓкнӓ вет, ӓ?

— Лӓкнӓ, Климент Ефремович, — сусун дӓ
иктӹ-весӹ лош пырен нинӹ отвечӓевӹ. — Но
все-таки, товарищ командарм... Разве тенге
лиэш? Пиш рискует: пуштыныт ылгецӹ
вара?

Ворошилов шуды тӹшкӓм кӹрӹн нӓлеш,
лапаэшӹжӹ тырыж шӹндӓ, ӱвшӹнзӓлеш, йӹрӓл-
тӓлеш.

— Чудаквлӓ ылыда, тӓнгвлӓ!—тидӹ келесӓ,
ӹшкежӹ кымда ире степьышкы анжылтеш.—
Кыце вара рискте обстановкым пӓлет? Тевеш
вӹцлӹ уштыш нӓрӹм каштна дӓ, кӹзӹт ӹнде
мӓлӓннӓ пӓлӹ, мам ӹштӓш келеш.
Тидӹ попаш изиш цӓрнӓлӓлеш, тумаялеш,
эче ик гӓнӓ йӹрӓлтӓлеш.

— Тырхалалда, ужыда, скоры мӓ нинӹм кыце
лупаш тӹнгӓлӹнӓ!

Лачокок тенге ли. Таманяр кечӹштӹ Красный
частьвлӓ наступаяш тӹнгӓлевӹ.

Кокшы случайжы техень ыльы.

ПУЛЕМЕТ ДОНЫ

Кымшы случай Воропоново станцишты, Ца
рицын дорцын мӹндӹрнӹ агыл ыльы. Ти гӓнӓ
теве тенгелӓ дела ыльы.

Шӹжӹм, октябрь тӹлзӹн, фронтышты эчеӓт
орудивлӓ рунгаш тӹнгӓлевӹ. Белыйвлӓ Йыл
докы пырен кен эче ик гӓнӓ цӓшӹштӹм про-
выяш решеньіт.

Ворошилов, молнамшылажок, бойым мьін-
дӹрц, хала гӹц управляяш ӹш тӹнгӓл. Восем
надцатый числан тидӹм штабной вагон Воро-
поново станциш шывштен кандыш. Воропоно-
вышты ти кечӹвлӓн тамавлӓӓт лиӓлтӹнӹт.

Тӹнӓмшӹ веремӓн оруди веле агыл мӓмнӓн

ак ситӹ ылын. Мӓмнӓн паровозвлӓнӓӓт чӹдӹ
ылыныт. Седӹндонок изи станцишты нимахань
порядок уке ылын. Кӹртни корнывлӓштӹ пиш
шукы кужы поездвлӓ шалгат, шукыжок пӹцӓл-
гӹ-якшар товарный вагонвлӓ, теплушкывлӓ.
Штаб окня вашт нӹнӹн шукы рӓдӹштӓт каеш.
Кыды теплушкывлӓштӹжӹ раненыйвлӓ ылыныт,
токо веле фронт гӹц шывштен кандымывлӓ,
фронтыштыжы йыдым кого бой ылын.

Кыдыштыжы, белыйвлӓ хозяйствайымы вӓр-

влӓ гӹц шӹлшӹ несчастныйвлӓ шӹшкӹн
шӹндӹм гань ылыныт: ти теплушкывлӓштӹ
шонгы тьотявлӓ кахыренӹт, ӹдрӓмӓшвлӓ тотот-
ленӹт дӓ шӱлештӹлӹнӹт, изи ӹрвезӹвлӓ ны-
жикленӹт дӓ мӓгренӹт. Цилӓн нинӹ мирныйвлӓ,
слапкавлӓ, янгылышывлӓ, война гӹц дӓ жӓ-
лӓйӹдӹм враг гӹц колышаш гань лӱдшӹвлӓ
ылыныт. Вет фронтшат сагаок ылын.

Тенге гӹнят, станцижы самой фронтыштыжок

агыл ылын. Седӹндонок вооружонный красно-
армеец-боецвлӓ станцишты совсемок чӹдӹ
ылыныт...

Лач кечӹвӓлӹм Ворошилов ӹшкӹмжӹн по-

мощниквлӓжӹм токыжы вагонышкы—совещани-
шкы погыш. Красный командирвлӓ, картвлӓ
вӹк пӱгӹнен, мам ӹштӓш келеш, белыйвлӓн
наступайымашым кыце сӹнгӹмлӓ, решен шӹн-
зенӹт. Трӱк окня тӱнӹ струнаок кӹрӹн кеш
машанет: ӹдрӓмӓшӹн гань сӹгӹрӓлмӹ кж
шактен колтыш.

— Спасайыдок! Спасайыдок! Белыйвлӓ!

Келесенӓт мышташ акли, вес выртышты ма
лиӓлтӹн.

Цилӓ вагон гӹц, цилӓ теплушка гӹц шон-
гывлӓ, тетявлӓ, ӹдрӓмӓшвлӓ нырышкы, ороды-
влӓ гань, кыргыжаш тӹнгӓлӹт. Нинӹ цилӓн,
лӱдмӹ пардон вуйыштым ямденӹт машанет,
рельсвлӓ мыч кыргыжыт, саслат, икӓнӓ-иктӹш-
тӹм хватаят!

— Спасайыдок! Спасайыдок!

Раненыйвлӓӓт, эче тӓрвӓнен кердшӹвлӓжӹ дӓ
винтовка уланвлӓжӹ, ӹшке теплушкывлӓштӹ
гӹц лӓктӹнӹт. Кыдыжы бинтуен шӹндӹмӹ
кидӹштӹдон штиквлӓм чиктӓт, кыдыжы пӱш-
тӹдон затворым пачыт, ӹшкӹмӹштӹн ӹлӹ-
мӓшӹм шергеш пуаш йӓмдӹлӓлтӹт. Нинӹжӹ
гӹнь пиш чӹдӹн ылыт, пишок чӹдӹн!..

Ворошилов дӓ тидӹн штабшы выртышты
тожы платформышты лит. Первый коммуни
стический дивизии командиржы ранялтшы
ялан (ӹнде бинтуйымы ялешӹжӹ тӓгӱнӹм
ӓнят кого туфльым чиктӹмӹ) кыргыжшывлӓм
цӓрӓш платформышкы кыргыжеш. Тидӹ ядыл-
далеш, ида кыргыж манеш, кроза, да такеш
веле. Лӱдмӓшеш ородыш кешӹ гань лишӹ ти
шонгывлӓ дӓ ӹдрӓмӓшвлӓ иктӹмӓт дӓ нимамат
уш ак колыштеп.

Ворошилов юг векӹ, шӹлшӹвлӓ когон лӱдӹн
сӓрнӓл анжалмы монгырышкыла анжалеш. Мане,
дела худа ылын! Станци йӹрмӹндӹркӹ, степьыш-
кыла шӹжӹшӹ охыр, ӹлӹштӓштӹмӹ садывлӓ
ылыт. Тӹштӓкен, нӹнӹ шайылны, пушӓнгӹ
укшвлӓ вашт ик сотньым, кок сотньым, вӹц сот-
ньым, пӓлӓшӓт акли маняр белыйвлӓм тидӹ ужеш.
Белыйвлӓ станцишкы кердмӹн кыдалыт... Навер-
ны, нинӹ кыштакен гӹнят, мӓмнӓн тилыш пы
реи кенӹт.

Мам ӹнде ӹштӹмлӓ? Палшышы уке. Кен
колтымла? Уке, кеӓш акли. Разве лиэш тинӓр
мирный эдемӹм, нимадонат перегӹдӹмӹ шон-
гывлӓм, тетявлӓм дӓ ӹдрӓмӓшвлӓм ӹшкетьпн-
тӹмок враглан кодаш? Кид лӹвӓлнӹ ик пуле
мет хыть улы ылгецӓт... Тӹдӹжӹ вет уке!
Тенге гӹнь, иктӹ веле кодын: бойышты
ямаш...

Ворошилов ӹшкьшӹнвлӓжӹм анжалалеш дӓ,
вуйжым ӹрзӓлеш,пулышыжы вӹлец ӹшкӹмжӹн
вашталтыдымы, яратымы карабинжым — кавале
рийский ӹнян изи винтовкыжым — кыдішеш.
Белыйвлӓ — лапа пындаштышлаок кайыт —
карем якте шот, каремжӹ степь мычкы тӧрӧк
станци докы шывшылтеш, дӓ ик ряд паштек
вес ряд тӹшӓк ямыт. Кок-кым минутышты
нинӹ ти ландака гӹц лишкок уш лӓктӹн ша~
галыт лиэш, тӹве тӹшкӹ, тӹ кок пушӓнгӹ докы,
дӓ тӹнӓмжӹ...

Штабной красноармеецвлӓ логӹц иктӹт,
шайыц миэн, Ворошиловым олен кӹнервургы
гӹц тьжӓлеш.

— Товарищ командарм, — тидӹ пел юкдон
попалта. — Тӹньӹн имниэт яжо. Шӱдет — лык-
там имниэдӹм. Шӹц, кыдал!.. Кыце гӹнят
кеӓ.

Ворошиловын лицӓжӹ шӹдешкен якшарген
кеӓ. Тидӹ тенге келесӹшӹ докыла трӱк сӓрнӓл
колта. Тидӹ тамам келесен пунежӹ ыльы дӓ
трӱк... Трӱк ик тӹргештӹшдонок тидӹ плат-
формыш кыргыж тӓрвӓнӓ. Пулемет! Тидӹ пу-
леметым ужеш!

Платформышты, шолтым вӹд оптымы ыжар
бак доны, стеня сага, заряжайымы, боеш йӓмдӹ
пулемет шӹнзӓ. Наверны, тидӹм охрана тишӓк
шӹнден ылын, варажы, суматохышты, лӱдмӹ
пардон, цилӓн тидӹм монденӹт.

Иктӓ кок-кым секундышты Клим Ворошилов
пулеметым душкыжы гӹц хватя, платформа
вуйыштыш канава докы шывшын канда, дул-
жым карем докыла сӓрӓл шӹндӓ, лендӓм тӧр-
лӓлтӓлеш... Веремӓжӓт шон ылын!..

Анзыл мыктешкӹвлӓ цуцан-цуцан цӓрӓ шашка
кидӓнвлӓ карем гӹц уш кыдал лӓктевӹ. Пере-
гӹдӹм станцишкы пыраш анзылнышты корны
пачмы. Эче ик минут — дӓ нинӹ тиштӹ
лит.

Ти выртышток пулеметын лӱдӹшлӓ юкшы
тырым пӹчкеден шуш. Командармын мыштышы
киддон колтымы пульывлӓ толшы белыйвлӓн
цуцашкы вурсын, свинецын веерлӓок пӹчкеден
пыревӹ. Минутышты кымшӱдӹ пульы. Секунды-
шты — вӹзӹт. Ужтымы верный колымаш!

Белый мыктешкӹвлӓм лач кого бритваок
пӹчкеден шуш. Тӹнӓмок карем доныш степь
изи шим пӓтмӓвлӓдон—колышывлӓдон, раненый
эдемвлӓдон дӓ имнивлӓдон леведӓлт шӹнзӹ.
Кышты-тиштӹ веле степь мычкы, ӧртнер сага
пӱгӹнен шӹнзӹн, кыды_ мыктешкӹжӹ вуйсӓрӓ
ымбакыла кыдалыт... ЬІнде Ворошилов докы
цилӓ вец эдемвлӓ кыргыжыт. Тагышец ӓнят
вес пулеметым шывшын кандат. Но делажы
ӹштӹмӹ лин. Бойжы сӹнгӹмӹ лин.

Командующий пылвуй вӹлец кӹньӹлеш, враг
ылмы векӹлӓ анжалеш дӓ йӹрӓлтӓ. Тенге гӹнят,
тидӹн лепкӓжӹ тӹнӓмок кыптырнен кеӓ.

— Ну вот!—тидӹ келесӹш. — Тенгежӹ лу-
чирӓк лиэш. Все-таки станци охраныжы кышты
ылын! Разве тенге оролат? Товарищ начальник
штаба, ти делам ӹшкеок анжен лӓк. Строгын
анжаш келеш. Белыйвлӓ погынат дӓ ӓнят эче
пырат лиэш. Комендантым токем колтай!..
Ворошилов ӹшке пылвуйжы гӹц ошмам пач-
калта, тупышкыжы карабиным сӓкӓлтӓ дӓ эчёӓт
вагоныш кеӓ.

— Тӓнгвлӓ, токем толда! Совещани эче пӹ-
тӹде...

ШЫРТЫ мычны

Велыйвлӓдон воюйымашым пӹтӓрым кытла
шоэш. Советский сӓндӓлӹк ӹшкӹмжӹн лӱдӹш
остатка ик врагшым — Врангель бароным шиэш.
Буденновский Первый Конный Армин отрядвлӓ,
противник паштек кен, Отрада солаш пыренӹт.
Враг отступаен. Ирок Конныйын командирвлӓ,
Ворошилов дон Буденный вуйлалтымдон,солаш-
тыш ик пӧртӹш дела обсуждаяш погыненӹт.
Трӱк тӱнӹ эдем саслым юквлӓ, винтовкы
лӱлмӹ юквлӓ, имни ял юквлӓ шактен колтат.
Цилӓн крилецӹш кыргыж лӓктӹт. Солан кымда
главный олицӓштӹ иктӓт уке. Тӹштӹ веле,
. мӹндӹрнӹ, тӹдӹн вуйыштыжы, мыктешкӹвлӓ
кайыт, пиш когон лӱлӹт. Белый кавалериствлӓ
мӓмнӓн войска лини гач трӱк ванжен кенӹт
векӓт, мол агыл. Манярын ылыт вара — чӹдӹн
ӓль шукын? Кышты ылыт—цилӓн вара тиштӹ
ылыт? Ӓль сола шайылны нинӹм весӹвлӓ вычат?
Тиштӹжӹ шукы эдем ылте, иктӓ коклы-кым-
лы нӓрӹ веле.

Буденный имни вӹк тӹргештӓ дӓ тӹштӹ
ылшы эдемвлӓдон, цилӓштӹдон иквӓреш раз-
ведкышкы кен колта. Главный олицӓдон агыл,
шайыц, кавштавичӹвлӓдон кеӓ. Реввоенсоветын
членжы Ворошиловат штабеш ак код. ЬІшкет-
шок, нимахань охраныдеок, тидӹ лӱлмӹ вӓрӹш-
кӹ сола мычкы тӧрӧк кердмӹн кыдалеш.

Пел корнышты штаб шалгымы пӧрт дон.
кредӓлмӹ вӓр лошты, трӱк тидӹн корны пӹч-
кӓшок, олицӓн ӧрдӹж переулок гӹц мыктеш-
кӹвлӓ, целый эскадрон, кыдал лӓктӹт. Буденный?
Агыл. Белыйвлӓ! Врангелевецвлӓ!

Тӧргӹшдон кыдалмашты тӧрӧк имним шагал-
таш акли ылын. Чӹнь кыдалмашты тидӹ то-
рбк врагвлӓ покшакок пырен кеӓ.

Кид гӹц перчаткым кыдаш шуэн, Клим Во
рошилов револьвержым хватьынежӹ ылын...
Уке, позда, поспейӓш акли... ЬІшке гӹц ӧрдӹж-
тьшӹ сӹнзӓм кӓрен шӹндӹшӹ врангелецым
тидӹ уш ужешӓт. Пикым лӱлтен шӹнденӓт,
казак тӧрӧк Ворошилов вьж пыра.

Револьвер! Йӹлерӓк револьвер! Наган! Воро
шилов вургымла кидшӹдон кабура гӹц кычен,
шалахайжыдонлавшемӹм.Тошты тӓнгжӹ, боевой
имнижӹ, командым тӧрӧк цакла. Пӱвлӓдон дӓ
кӹчвлӓдон тидӹ врагым вӓш лиэш, пикыдов
шырал колташ врангелецлӓн ӓптӹртӓ.

— А-а-а! Ах!

Риснен мишӹ пика Ворошиловын кымда
буркыш шыралтеш, кӓпӹш ӱп тореш веле ак
шо, складкывлӓэш путыялт шӹнзеш.

Кок имниге сӓрнӓш тӹнгӓлӹт, покашты тӹк-
ненок вӓрӹштӹ куштат, хорге шӱлештӹлӹт.
Врангелецын тӹрӹнь ӹштӹм вуйжы лишнок...
Тидӹ ӹрдӓнгшӹ юкдон тамам сасла, мыгымак-
та... Буркеш пижӹн шӹцшӹ пикыжым шайы-
кыла шывшеш... Наган, йӹлерӓк наган!.. Во
рошилов револьверым хватя, кидшӹм вик-
тӓлтӓ...

Ти веремӓн чӹнь „ура“ саслым юк шактен
колта. Олицӓшкӹ тореш переулоквлӓ гӹц
буденновецвлӓ кыдал лӓктӹт.

Секунда — белыйвлӓ уш укеӓт ылыт.

Когон шӱлештӹлшӹ, риснялт шӹцшӹ боецвлӓ
нинӹ паштек кыдалыт. Молвлӓжӹ ӹшке коман-
дирышты йӹр погынат. Таманяр лу кид коман
дир докы виктӓт: ранялте моло, пӓлӹнештьь
Таманяр лу сӹнзӓ тыргыжын дӓ сусун тидьш
лицӓшкӹкӹ анжат. Ӹлӓ? Цела? Ранялте?
— Ну кыце, Климент Ефремович? Кыце вара
тӹнь тенгелӓ?

Буркы складкывлӓэш врагын керӹлт кодшы
пикым складкы гӹц Климент Ефремович цуц
шывшын лыктеш. Лепкӓштӹш пӱжвӹдӹм ӹш-
тӹлеш. Тӓнгвлӓжӹм анжал йӹрӓлтӓлеш...
— Ничего, ничего, ӹрвезӹвлӓ!—тидӹ попа.—
Ничего, ладнанрак! Эче воюенӓ!

* *

*

Тенгелӓ шукы и перви ылын. Тенгелӓ ылын.
А кӹзӹт, Нарком Обороны лишӹц Первый
майын мӓмнӓн великий Армин частьвлӓ эртӹмӹ
годым, каждый боец, шонгыжат, ӹрвезьшӓт,.
ӧртнер вӹлнӹ ладнан шӹнзӹшӹ пӓлӹмӹ
вождьын фигурым анжен, тумая:

— Теве мӓмнӓн Клим Ворошиловна! Рево-
люци дӓ сӓндӓлӹк анзылны тидӹн заслугыжы
шукы. Мудро дӓ мыштен тидӹ мӓмнӓм виктӓрӓ.
Тидӹ вет виктӓрен веле агыл мышта. Келеш
гӹнь, тидӹ лицӓдон лицӓок врагдон кредӓл
мышта. Тидӹ колымашын сӹнзӓшкӹ цӹтӹрӓлте-
ок анжен мышта.Тидӹ ик веремӓнок Наркомат
дӓ красноармеецӓт ылеш. Шулыкан лижӹ Клим
Ворошилов! Шулыкан лижӹ мӓмнӓн первый
боецнӓ!

Огиза РСФСР треста „Полиграфкнига",
АкшЫ кон.

Цена коп.

Мар,

знбз

Л. УСПЕНСКИЙ

ЧЕТЫРЕ БОЕВЫХ СЛУЧАЯ
Па горно-марийском языке
Перевод С. Фирсова
